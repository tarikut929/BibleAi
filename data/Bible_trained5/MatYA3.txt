የዳዊት ልጅ የአብርሃም ልጅ የኢየሱስ ክርስቶስ የትውልድ መጽሐፍ”
(72.181) 18
(፩) እነሆ ሦስተኛ ድርሳን! ኾኖም ግን እስከ አሁን ድረስ መግቢያውን እንኳን
መፈጸም አልተቻለንም። ቀደም ብዬ “በወንጌል ውስጥ ያለው ምሥጢር
እጅግ ጥልቅ ነው” ስል የነገርኋችሁ እንዲሁ ያለ ምክንያት ያልነበረው ለዚህ
ነው።'
እንግዲያውስ ዛሬ ቀሪውን እንመለከት ዘንድ ኑ። አሁን እንድናየው
የሚያስፈልገን [እና ቀደም ብሎ የተጠየቀው ጥያቄስ] የትኛው ነው?
“የጌታችን የኢየሱስ ክርስቶስ አባት ሳይኾን ጻድቁ ዮሴፍ ለምን በትውልድ
መጽሐፉ ውስጥ ተቈጠረ?” የሚለው ነው። አንዱን ምክንያት ቀደም ብለንº
ተነጋግረንበታል። ሌላውንና ከዚህ በፊት ከተነጋገርንበት ይልቅ ረቂቅና
ጥልቅ የኾነውንም ግን መነጋገር ያስፈልገናል። እርሱስ ምንድን ነው?
[ጻድቁ ዮሴፍ የጌታችን አባት ሳይኾን በትውልድ መጽሐፍ የተጠቀሰው
በልብ መታሰቡ በቃል መነገሩ፣ በመጻሕፍትም መዘከሩ ስሙ ከፍ ከፍ
ይበልና] ጌታችን ያለ ወንድ ዘር በድንግልና ተፀንሶ በድንግልና እንደ
ተወለደ ለአይሁድ [ብሎም ለሰይጣን] እንዳይታወቅ ነው።
በነገርኋችሁ ነገር እንግዳነት አትደንግፁ! ንዑዳን ክቡራን የኾኑ ቅዱሳን
አባቶቻችን ያስተማሩን ትምህርት ነው እንጂ ይህ እኔ ራሴ ከልቡናዬ አንቅቼ
1 ድርሳን 1፡14 ላይ የተናገረው ነው፡፡
የተናገርሁት አይደለምና ። ጌታችን ገና ከመነሻው አንሥቶ ራሱን “ወልደ
የሰው ልጅ" እያለ እየጠራ ኹሉም ቦታ ላይ ከባሕርይ
አባቱ ከአብ ጋር በመለኮት አንድ መኾኑን በግልፅ አለመናገሩ እንኳን
እያለ፡ እስከ ጊዜው ጊዜ የቅድስት ድንግል ማርያም ዘለዓለማዊ ድንግልና
ስለ አንድ ትልቅና ግሩም ምሥጢር ቢሰውርባቸውማ ምን ይደንቅሃል?
“ይህ ትልቅና ግሩም ምሥጢርስ ምንድን ነው?” ተብሎ ሊጠየቅ ይችላል
ድንግል ማርያምን ለመጠበቅና በዝሙት እንዳይጠረጥሩአት ለማድረግ ነበር።
ከመጀመሪያው አንሥተው እነዚህ ነገሮች በአይሁድ ዘንድ ታውቀው ቢኾን
ኖሮ ይህን መነሻ አድርገው ቅድስት ድንግል ማርያምን በድንጋይ ወግረው
በገደሉአት [ላቲ ስብሐትና] በዝሙትም በነቀፉአት ነበርና። ቀድሞ በብሉß
ኪዳን በሚያውቁአቸው በሌሎች ነገሮች ላይ እንኳን ከልባቸው ደንዳናነት
የተነሣ እጅግ ሐፍረተ ቢሶች ከነበሩ፥ ቅድስት ድንግል ማርያም [ቅድመ
ፀኒስ፣ ጊዜ ፀኒስ፣ ድኅረ ፀኒስ፣ ቅድመ ወሊድ፣ ጊዜ ወሊድ፣ ድኅረ ወሊድ
ወትረ ድንግል እንደ ኾነች ቢነገራቸው'ማ ምን የማይሉት ነገር ይኖራቸው
ነበር? አጋንንትን በማውጣቱ “ጋኔን አለበት” እንዲሉት ካደረጋቸው (ማቴ.11.
18)፣ ምንም እንኳን እነርሱ ራሳቸው ከዚያ በፊት ሰንበትን ይሽሩአት የነበሩ
ቢኾኑም ቅሉ በሰንበት ሕሙማነ ሥጋን በተአምራት ሕሙማነ ነፍስን
በትምህርት በመፈወሱ የእግዚአብሔር ተቃዋሚ እንደ ኾነ አድርገው
እንዲያስቡ ካደረጋቸው (ዮ..9፡16)፥ ቅድስት ድንግል ማርያም በድንግልና
ፀንሳ በድንግልና እንደ ወለደች ከመጀመሪያውኑ ተነግሮአቸው ቢኾን'ማ
ምን የማያደርጉት ነገር ነበራቸው? በተለይም ከዚህ በፊት እንደዚህ ያለን
ነገር በፍጹም ሰምተውም አይተውም አያውቁም ነበርና። እንግዲህ ብዙ
ሕሙማንን ፈውሶ ካሳያቸው በኋላ እንኳን ክብር ይግባውና ጌታችንን “ወልደ
ዮሴፍ” ብለው ከጠሩት፥ ከዚሁ ኹሉ በፊት በድንግልና ተፀንሶ በድንግልና
እንደ ተወለደ ቢነገራቸው'ማ እንደ ምን ማመን ይቻላቸው ነበር?
ስለዚህ ጻድቁ ዮሴፍ በትውልድ መጽሐፉ የተጠቀሰው፣ ቅድስት ድንግል
ማርያምም ለእርሱ እንድትታጭ የተደረገበት ዋና ምክንያቱ ይህ ነው።
ጻድቅና ንጹህ የነበረው ዮሴፍ እንኳን ሳይቀር ድንግል ማርያምን ለመቀበል
ብዙ አስረጂ ምክንያቶች - ለምሳሌ መልአክ፣ በሕልም የሚገለጥ ራእይና
¦ ሊቁ እዚህ ላይ “ንዑዳን ክቡራን የኾኑ ቅዱሳን አባቶቻችን የነገሩን ነው" ያለው ቅዱስ አግናጥዮስ
ምጥው ለአንበሳን ሲጠቅስ ነው፡ ቅዱስ አግናጥዮስ ወደ ኤፌሶን በላከው ፲፱ኛው ድርሳኑ ላይ
እንደ `ተናገረው እግዚአብሔር ሦስት ምሥጢራትን ከዚህ ዓለም ገዥ ከዲያብሎስ እንደ ሰወረበት
ያስተምረናልና፡ እነርሱም የእመቤታችን ዘለዓለማዊ ድንግልና፣ ያለ ዘርአ ብእሲ መውለድዋ እንደዚሁም
የጌታችንና የመድኃኒታችን የኢየሱስ ክርስቶስ መሞት ናቸው፡ እነዚህ ከዲያብሎስና ከሠራዊቱ ሰውሮ
እግዚአብሔር የፈጸማቸው ናቸው፡ እግዚአብሔር የእመቤታችንን ዘለዓለማዊ ድንግልና ከዲያብሎስ
የሰወረው “ባል ሳይኖራት እንዴት ልትወልድ ቻለች? ይህ'ማ hምላክ ቢኾን ነው” ብሎ እንይጠረጥር
ነው፡ ሥግው ቃልነቱንም ሰውሮበታል: ጌታችን ሕሙማንን ፈውሶ ለማንም አትናገሩ ሲላቸው
የነበረውም ለዚህ ነው: በትምህርተ ኅቡአት ላይ እንደ ተገለፀውም ጌታችን በስቅለቱ ጊዜ ኣምላክነቱን
ከዲያብሎስ የሰወረው ለአቅርቦት ነው:
ስምዓ ነቢያት - ካስፈለጉት፡ በአእምሮአቸው ደካሞች የነበሩትና ነውርን
የተሞሉት በጌታችን ላይም እጅግ ይቀኑ የነበሩት አይሁድማ እንዴት?
በእውነት ያለ ሐሰት ይህ እንግዳ ረቂቅ ምሥጢር ከዚህ በላይ እጅግ ባወካቸው
ነበር። በአባቶቻቸው ዘመን እንደዚህ ያለ ነገር እንደ ተደረገ አልሰሙምና
እጅግ ባስጨነቃቸው ነበር። [በመኾኑም ይህን ዐውቆ እግዚአብሔር በኪነ
ጥበቡ ሰወረባቸው።] ጌታችን ኢየሱስ ክርስቶስ የአብ የባሕርይ ልጁ እንደ
ኾነ የሚያምን ሰው፥ ቅድስት ድንግል ማርያም ለምን ለጻድቁ ዮሴፍ እንደ
ታጨችና ዮሴፍም ለምን በትውልድ መጽሐፍ ገብቶ እንደ ተቈጠረ ሕሊናው
ሳይታወክና ሳይጠራጠር ይቀበላል። ጥንቱንም [ሎቱ ስብሐትና] ጌታችንን
አሳሳችና የእግዚአብሔር ተቃዋሚ እንደ ኾነ አድርጎ የሚያስብ ሰው ግን፥
ቅድስት ድንግል ማርያም ለዮሴፍ ሳትታጭ በድንግልና ፀንሳ በድንግልና
እንደ ወለደች ቢነገረው እንደ ምን ሊያምን ይችላል? እንዴት ግራ አይጋባም?
እንዴትስ በአንድ ጊዜ እርሱን ለመግደል አይነሣሣም? ስለዚሁ ዋና ምክንያት
ሐዋርያትም ቢኾኑ ገና ከመጀመሪያው አንሥተው በቀጥታ ስለዚህ ነገር
አልተናገሩም። ምንም እንኳን ለትንሣኤውና በድንግልና ተፀንሶ በድንግልና
ለመወለዱ የየራሳቸው የኾነ ምስክር የነበራቸው ቢኾንም፥ ስለ ትንሣኤው
አብዝተውና ደጋግመው ያስተማሩትን ያህል በድንግልና ተፀንሶ በድንግልና
ስለ መወለዱ አብዝተውና ደጋግመው አላስተማሩም። ድንግል ማርያም
ራስዋም ብትኾን ስለዚህ ነገ ለመናገ አልደፈረችም# ለምሳሌ ለጌታችን
ምን እንዳለችው ተመልከት፦ “እነሆ አባትህና እኔ እየተጨነቅን ስንፈልግህ
ነበርን” (ሉቃ.2፡48)። በድንግልና ተፀንሶ በድንግልና እንደ ተወለደ ቢያውቁ
ኖሮ “የዳዊት ልጅ አይደለም” ባሉት ነበርና። በዚሁ መነሻነትም ከዚሁ ጎን
ለጎን ሌሎች ብዙ ችግሮች (ኑፋቄዎች) በተከተሉ ነበርና= መላእክቱም ቢኾኑ
ስለዚሁ ዋና ምክንያት ይህንን ለጻድቁ ዮሴፍና ለድንግል ማርያም ካልኾነ
በቀር ለማንም ኣልተናገሩም። ለምሳሌ ለእረኞች ብሥራቱን ሲነግሩአቸው
ይህንን ነገር ጨምረው አልነገሩአቸውም"
(፪) ወንጌላዊው አብርሃም ይስሐቅን ወለደI ይስሐቅም ያዕቆብን ወለደ" ያዕቆብም
ይሁዳንና ወንድሞቹን ወለደ” በሚልበት ጊዜስ [በአንድ ቀን ተፀንሰው፣ በአንድ
ቀን "አንዲት እናት አብሮት ስለ ተወለደው] ስለ ያዕቆብ ወንድም ስለ
ዔሣው የማይናገረው ለምንድን ነው? [ንቆት አጥቅቶት ነውን?] አንዳንድ
ሰዎች “ወንጌላዊው እንደዚህ ያደረገው ዔሣውና ልጆቹ ደጋጎች ስላልነበሩ
ነው” ይላሉ። እኔ ግን እንደዚህ ልናገ አይገባኝም። እንደዚህ'ማ ቢኾን ኖሮ
ጥቂት ወረድ ብለን የምንመለከታቸው [ደጋግ ያልነበሩ] ሴቶችስ እንዴት
ሊጠቅሳቸው ቻለ? ነገር ግን እንደዚህ አይደለም" ወንጌላዊው እነዚህን ሴቶች
ሲጠቅስ፡ የጌታችን የኢየሱስ ክርስቶስ ክብር ሲናገር ነው፤ የተገለጠው
[የተወለደው] በእስራኤል ዘንድ ታላላቅ ከሚባሉት አባቶች ብቻ ሳይ7
ከተናቁትና ከተዋረዱትም ጭምር መኾኑን ሲያሳይ ነው። የፍጥረት አንደበት
ሊገልጠው የማይችል ልዑል ሲኾን፡ ያለ ልክ ትሕትናን ማሳየቱ ክብሩ
ዓረቦችንና
ነውና። እንደዚህ ከኾነ ታዲያ [የዔሣው ትውልድ የኾኑትን] ያልጠቀሳቸ
ለምንድን ነው? ምክንያቱም ሳራሴኖችን፣ እስማኤላውያንን፣
ልጆቻቸውን ጌታችን ኢየሱስ ክርስቶስ ከሚወለድበት ዘር - ከእስራኤላውያን
- ዘንድ ስለሌሉ ነው። ሳያነሣቸው የሚያልፈው፣ በሥጋ አያቶቹ የኾኑትን
ወደ መቍጠር የሚኼደው፣ “ያዕቆብም ይሁዳንና ወንድሞቹን ወለደ”
በማለትም የሚቀጥለው ለዚህ ነውና። እስራኤላውያን በዋናነት መለ'የት
የሚጀምሩት ከዚህ በኋላ ነውና። [ዔሣውና ወንድሞቹ ሳይል የያዕቆብ ልጆ
ላይ ሲደርስ ወንድሞቹን መጥቀሱም ለዚህ ነው። በሌላ መልኩ ደግሞ ምንም
እንኳን ጌታችን የተወለደው በይሁዳ በኩል ቢኾንም የያዕቆብ ልጆች የኾኑት
እስራኤላውያን በጠቅላላ “ኢየሱስ ክርስቶስን ያላመንንበት ከትውልድ ሐረግ
ቢያወጣን ነው” ብለው እንዳያመካኙ ነው።]
( ይሁዳም ፋፊስንና ዛራን ከትዕማር ወለደ” (ማቴ.1፡3)= “አንተ ሰው! ሕጋዊ ያልኾነ
ሩካቤ ስለ ተፈጸመበት ስለዚያ ግንኙነት የምታስታውሰን ለምንድን ነው?
ብሎ የሚጠይቅ ሰው ሊኖር ይችላል። የአንድ ዕሩቅ ብእሲ የትውልድ ሐረግ
እየተረክን ቢኾን ኖሮ፥ ምናልባት አንድ ሰው ስለ እነዚህ ነገሮች ሳያነሣ
ዝም ሊል ይችል ነበር። ስለ ሥግው እግዚአብሔር እየተናገረ ከኾነ ግን
የጌታችንን ጥልቅ ፍቅርና ኃይሉን በማሳየት ዝም ሊልስ ይቅርና እንዲያውም
ክብራቸውን ሊናገር ይገባዋል። አዎን፥ ጌታችን የተወለደው ሐፍረታችንን
ለመራቅ ሳይኾን ለማራቅ ነውና። ስለዚህ ዕፁብ ድንቅ የሚያሰኘው
መሞቱ ብቻ ሳይኾን በመልዕልተ መስቀል ላይ ተሰቅሎ መሞቱም ጭምር
እንደ ኾነ ኹሉ (መሞት ያውም የመስቀል ሞት በአይሁድ ሕግ እንደ
መርገም የሚቈጠር ቢኾንም፥ ጌታችን ግን ይህን በመቀበል ለሰው ልጆች
ድንቅ የሚያሰኘው ባሕሪያችንን ነሥቶ ሰው መኾኑ ብቻ አይደለምና፤ በዚሀ
ያለውን ፍጹም ፍቅሩን አሳይቶበታልና)፥ ልደቱም እንደዚሁ ነው። ዕፁብ
ብቻ ተደንቀን ዝም እንዳንል ነውራችንን ሳይንቅ እንደ መጣ ያሳይ ዘንድ
ከእነ ትዕማርም ጭምር ይወለድ ዘንድ ወድዶአልና። ይህንንም ገና በሥጋ
ከተወለደበት ቅጽበት አንሥቶ እየገለጠው ነበር - ለእኛ ከኾነው ነገር ምንም
ምን እንዳላፈረበት ያስረዳ ነበር። በዚህም እኛ በአያቶቻችን እንዳናፍር
ጌታችን ከዚህ ይልቅም አንድን ነገር እርሱም ሃይማኖትን ከበጎ ምግባር ጋር መሻትን
አስተማረን" ሃይማኖትን ከበጎ ምግባር ጋር ንዘብ ለማድረግ የሚሻ ሰው ፡
አያቱ አሕዛብ ቢኾንም እንኳን እናቱ ዘማዊት ብትኾንም እንኳን፣ ወይም
ሌላ ይህን የመሰለ ቢኾንም፥ [እርሱ ሃይማኖትን ከምግባር ጋር ከወደደ
እነርሱ] ምንም ምን አይጎዱትምና። ኣንድ ዘማዊ ንስሐ ገብቶ እስከ ተለወጠ
ድረስ ያ የቀድሞ ማንነቱም አሁን ላለው ማንነቱ ምንም የሚያመጣው
ተፅዕኖ ከሌለ፡ ከዚህ በላይ ደግሞ የዘማዊት ወይም የጋለሞታ ልጅም እርሱ
ራሱ ሃይማኖትን ከምግባር ጋር ይዞ የሚኖር እስከ ኾነ ድረስ በአያቶቹ
ሊያፍር አይገባም። ወንጌላዊው እነዚህን ነገሮች (የትዕማርን ታሪክ) አንሥቶ የሚነግረን ግን ይህን
ብቻ ሊያስተምረን ወድዶ አይደለም፤ ትምክሕተ አይሁድን ለማፍረስም
ጭምር ነው እንጂ። እነርሱ ራሳቸው ስለ ራሳቸው ቸልተኞች ኾነው ሳሉ፥
የአባቶቻቸውን ሃይማኖትና ምግባር በማሰብ የአብርሃምን ስም እያነሡ
ይመኩ ነበርና። አሁን ግን ገና ከመጀመሪያው አንሥቶ ሊመኩ የሚገባቸው
እነርሱ ራሳቸው ገንዘብ ባደረጉት ሃይማኖት ከምግባር እንጂ በሌላ ሰው
ሃይማኖትና ምግባር እንዳይደለ ያሳይ ዘንድ እንዲህ አለ።
ከዚሁ ጎን ለጎን ሌላ ነጥብም ጭምር ያሳይ ዘንድ ሽቶ፥ ይኸውም ኹሉም፣
አባቶቻቸውም ሳይቀሩ እንደ በደሉ ያሳያቸው ዘንድ እንዲህ ኣለ። ለምሳሌ
ቢያንስ አንዱ አባታቸው [ይሁዳ] የሠራው ኃጢአት ንኡስ አይደለም፤
ትዕማር ከእርስዋ ጋር ዝሙት እንደ ፈጸመ ምስክር ኾና ትቆማለችና።
[አይሁድ እጅግ የሚመኩበት] ዳዊትም ሰሎሞንን የወለደው እርሱ ካረከሳት
ሴት ነበር# ይኸውም እነዚህ ዐበይት የሚባሉት እንኳን ሕግን መጠበቅ
ያልተቻላቸው ከነበረ፥ ንኡሳኑ ደግሞ ይበልጥ ያልተቻላቸው ነበሩ ሲል ነው።
ሕጉ በዐበይቱም በንኡሳኑም ካልተጠበቀም ኹሉም በአንድነት በድለዋል
ማለት ነው። ስለዚህ ከዚህ በደላቸው ይድኑ ዘንድ የhርስቶስ መምጣት ግድ
ያስፈልጋቸው ነበር ለማለት እንዲህ አለ። ስለዚሁ ምክንያትም ዐሥራ ኹለቱን ርእሳነ አበው እንደ ገና በማንሣት ከእነርሱ
በመወለዳቸው የሚመከቱን ትምክሕት አፈረሰባቸው። ምክንያቱም ከእነዚህ
አባቶቻቸውም ብዙዎቹ የተወለዱት ከሴት ባሪያዎች ነበሩና" የወላጆቻቸው
መለየት ግን ልጆቻቸው የተለዩ እንዲኾኑ አላደረጋቸውምና። ርእሳነ አበውና
የዐሥራ ኹለቱ ነገዶች ራሶች የተባሉት ያው እኩል ነበሩና። እነዚህ ኹሉ
የቤተ ክርስቲያን ምሳሌዎች ናቸውና፤ በእኛ ዘንድ ላለው የልጅነት ሥልጣን
ከመጀመሪያው አንሥተው ጥላ ናቸውና" [በብሉይ ኪዳን ርእሳነ አበውም፣
የዐሥራ ኹለቱ ነገደ እስራኤል ራሶችም ልዩነት ካልነበራቸው፥] በእኛም
ዘንድ ጌታም ቢኾን ባሪያ ወይም ይህን የመሰለ ነገር አንድ ነው፤ አንዱ
ከአንዱ አይበልጥም - አያንስምም" ጥያቄው አንድና አንድ ብቻ ነውና።
ንጽሃ ሕሊናና ንጽሃ ነፍስ! ) እስከ አሁን ድረስ ከተናገርነው በተጨማሪ፡ አሁንም ወንጌላዊው ይህን
ታሪክ ጠቅሶ የተናገረበት ሌላ ምክንያት Hለ የዛራን ስም በዚህ ስንን ውስጥ
ያነሣው ያለ ምክንያት አይደለምና" በጌታችን የዘር ሐረግ ቍጥር የሚገባ
ፋሬስ ኾኖ ሳለ የዛራ ስም መጠቀስ አላስፈላጊና ትርፍ ነገር ነበርና። ታዲያ
ለምን አነሣው? ትዕማር የመውለጃዋ ወራት በደረሰና ምጥዋ በመጣ ጊዜ
ዛራ መጀመሪያ እጁን አወጣ (ዘፍ.38፡28)። አዋላጂቱም መጀመሪያ የወጣው
ማን መኾኑን ለማወቅ ቀይ ፈትል ወስዳ በእጁ ኣሰረችለት። ሕፃኑ (ዛራ) ግን
በታሰረ ጊዜ እጁን መለሰ። እጁን በመለሰ ጊዜም እነሆ ፋሬስ መጀመሪያ
ወጣ፤ ከዚያ በኋላም ዛራ ተወለደ። አዋላጂቱም ይህን [የፋሬስ ቀድሞ
መወለድን] በተመለከተች ጊዜ “ለምን [አጥሩን] ጥሰህ ወጣህ?” ስትል ስ;
ፋሬስ አለችው።
እንግዲህ እዚህ ላይ በደምሳሳው የተቀመጡትን ምሥጢራት ታስተውላለህን
እነዚህ ነገሮች በመጽሐፍ ተጽፈው የተቀመጡልን እንዲሁ ያለ ምክንያት
አይደለምና። አዋላጂቱ ምን እንደ ተናገረች ማጥናት ስለሚገባን፣ ወይም
ማን ቀድሞ እንደ ተወለደና በኋላም ማን ወጣ ታሪኩን ማወቅ ስለሚኖርብን
አይደለምና። ታዲያ ከዚህ የምናገኘው ምሥጢራዊ ትምህርት ምንድን ነው?
አንደኛ ከስሙ የምንረዳው ነገር አለ፤ ፋሬስ ማለት “ክፍለት” እና “ጣሽ” ማለት
ነውና። ዳግመኛም ከተደረገው ነገር እንደምንረዳው ይህ ኹሉ የተከናወነው፥
ማለትም ዛራ መጀመሪያ እጁን ማውጣቱና ቀይ ፈትል በታሰረለት ጊዜም
እጁን ወደ ኋላ መመለሱ እንዲሁ አስቦበትና እርሱ ራሱ “ይህን ላድርግ"
ብሎ አቅዶበት ያደረገው አይደለምና፤ ወይም ደግሞ ይህ የኾነው እናቶች
መንታ ልጆችን በሚወልዱበት ጊዜ ኹልጊዜ እንዲህ ስለሚኾን አይደለምና።
ዛራ አስቀድሞ እጁን ካወጣ በኋላ ሌላው ልጅ በመሃል ቢመጣ ምናልባት
ያጋጥማል በተባለ ነበር። ነገር ግን ፋሬስ መጀመሪያ ይወለድ ዘንድ ዛራ
እጁን ወደ ኋላ መመለሱ፥ “አንተ ቅደም እኔ ልቅደም” በሚል ስምምነት
ስላደረጉት አይደለም። ይህ እንዲኾን ያደረገው በሕፃናቱ አድሮ የነበረው
ጸጋ እግዚኣብሔር ነው። ሕፃናቱ እንዲህ እንዲያደርጉ ይመራቸው የነበረው
ይህ ጸጋ እግዚአብሔር ነው፤ በዚህ የሕፃናቱ ክዋኔም ሊመጣ ያለውን ነገር
ምሳሌ እያስቀመጠ ነበርና።
እርሱስ ምንድን ነው? ይህን ንባብ በጥንቃቄ የተረዱ አባቶች እንደሚነግሩን
ዛራና ፋሬስ የቤተ ክርስቲያንና የቤተ አይሁድ ምሳሌዎች ናቸው። ዛራ
አስቀድሞ በከፊል እጁን እንዳወጣና መልሶም በእናቱ ሆድ እንደ ሸሽገው፣
ወንድሙ ሙለ ለሙሉ ከወጣ (ከተወለደ) በኋላ ግን እርሱም እንደ ተገለ"
(እንደ ተወለደ) ኹሉ፥ ቤተ ክርስቲያንም አስቀድማ [በአቤል፣ በሄኖክ፣ በኖኅ
በመልከጼዴቅ] በአብርሃም ጊዜ ታይታ እስከ ጊዜው ጊዜ ተሰውራ (ተመልሳ)
ነበር። በመካከልም የቤተ አይሁድ ሕግ (ኦሪት) ሙሉ ለሙሉ ተሠራች
(ተገለጠች)" በመኾኑም ኣዋላጂቱ “ለምን ጥሰህ ወጣህ?” አለች። ምክንያቱም
[በአቤል፣ በሄኖክ በኖኅ በመልከጼዴቅና] በአብርሃም የታየችው ሕገ ቤተ
ክርስቲያን (ወንጌል)፡ እነዚህ ቅዱሳን ልጆች ወልደው በበዙ ጊዜ ኃጢአት
በመሥራታቸውና ይህ ኃጢአታቸው እንደሚሠረይ በምሳሌ ትነግራቸው
ዘንድም የቤተ አይሁድ ሕግ (ኦሪት) አጥሩን ጥሳ (ቀድማ) በመምጣትዋ
(በመሠራትዋ) መልሳ ተሰውራለችና። ነቢዩ፦ “ለምንት ትነሥት ፀቈና
ወይበልዓ ኵሉ ኃላፌ ፍኖት - አጥርዋን ለምን አፈረስህ? መንገድ አላፊም
ኹሉ ይበላታል” (መዝ.79፡12)፣ “ፀቈንኩ ሎቱ ፀቈነ - አጥር አጠርሁ” እንዲል
መጽሐፍ ቅዱስ ኦሪትን አጥር ብሎ ይጠራታልና (ኢሳ.5፡2)። ንዑድ ክቡር
የሚኾን ጳውሎስም፦ “ወነሠተ ዐረፍተ ማእከል - በመካከል የነበረውን የጥል
ግድግዳ አፍርሶ” ይላል (ኤፌ.2፡14)። ሌሎች ግን “በመካከል የነበረው የጥል
ግድግዳ የፈረሰው ለምንድን ነው?” ብለው ይጠይቁና ይህን ሲመልሱም “ስለ
ሕገ ወንጌል ሲናገ ነው፥ ሕገ ወንጌል በመምጣትዋ ሕገ ኦሪት ተሽራለችና”
ይላሉ።
፭) እንግዲህ ወንጌላዊው ሙሉውን የይሁዳ ታሪክ ያስታወሰን ስለ ብዙ እንጂ
ስለ ጥቂት ወይም ስለ ዐቢይ እንጂ ስለ ንኡስ ምክንያት እንዳይደለ
ታስተውላለህን? ከአይሁድ ያይደለች ባዕድ የኾነችውን ሩትንና፥ ዘማ
የነበረችውን ረዓብን ያነሣቸውም ጌታችን ወደዚህ ዓለም የመጣው ነቀፋችንን
ኹሉ ለማራቅ እንደ ኾነ ታውቅ ትረዳ ዘንድ ነው# የመጣው ፈራጅ ኾኖ
ሳይኾን ባለ መድኃኒት ኾኖ ነውና። ስለዚህ የቀድሞዎቹ ወንዶች ዘማውያን
ሴቶችን ሚስት አድርገው እንደ ወሰዱአቸው ኹሉ፥ በልብ መታሰቡ፣ በቃል
መነገሩ በቅዱሳት መጻሕፍትም መዘከሩ ከፍ ከፍ ይበልና እግዚአብሔርም
ለሰው ልጆች ኹሉ ካለው ብዝ ፍቅር የተነሣ ከቤተ ኃጥአንና ዘማውያን
ጋር ተሞሻሸረ (ተወለደ)። ቅዱሳን ነቢያትም ይህ ከመጀመሪያው አንሥቶ
በምኩራብ ይደረግ እንደ ነበረ እንደ አንድ ቃል ተናጋሪ እንደ አንድ ልብ
መስካሪ ኾነው ተናግረዋል (ኤር.3፣ ሕዝ.23፡4-5፣11፣ ሆሴ.12)። ሙሽሪትዋ
(ቤተ ምኩራብ) ለሙሽራዋ ምስጋና ቢስ ኾነች፤ ቤተ ክርስቲያንም
ከአባቶቻችን ከተቀበለችው ነውር ነጻ ስትወጣ ሙሽራውን (ክርስቶስ)
አቀፈችው (ተሞሻሽረችው)።
ለምሳሌ በሩት የተደረገው ነገር በእኛም የኾነ የተረደገ እንደ ኾነ ተመልከት።
ሩት ከእስራኤል ያይደለች ባዕድ ነበረችና፤ በአጫጆች እርሻ ስትቃርም
የምትውል ፍጹም ነዳይ ነበረችና# ቦኤዝ ግን ነዳይነትዋን ሳይንቅ፣
ባዕድነትዋንም ሳይጠየፍ ወደዳት" ጌታችን ክርስቶስም ከአምልኮቱ ርቃ
ባዕድ የነበረችውን ቤተ ክርስቲያንን አልናቃትም፤ ወደ ራሱ አቅርቦና ሞሻሽሮ
ሰማያዊ ሀብትንም አትረፍርፎ ሰጣት እንጂ ከሕጉና ከትእዛዙ መራቅዋና
ብዝኀ ነዳይነትዋንም አልተጠየፈም። ሩት የአባትዋን ቤት፣ ሀገርዋንና ወገንዋን ኹሉ ትታ ባትመጣ ኖሮ ከቦኤዝ ጋር ይህን አንድነት (ጋብቻ
ባላገኘች ነበር" ቤተ ክርስቲያንም “ሕገ አሕዛብን ጣዖት አመልካለሁ
ማለትዋን ትታ ብትመጣ ሽራው (ክርስቶስ) አፈቀራት። ነቢዩ ይህን
ቢመለከት ቤተ ክርስቲያንን እንዲህ አላት: “ስምዒ ወለትየ ወአጽምኢ
እዝንኪ" ርስኢ ሕዝበኪ ወቤተ አቡኪ እስመ ፈተወ ንጉሥ ሥነ - ልጀ
ሆይ ስሚ። እዪ" ጆሮሽንም አዘንብዪ። ወገንሽን የአባትሽንም ቤት እርሺ
ንጉሥ ውበትሽን ወድዶአልና” (መዝ.44፡10)። ሩት ወገንዋን፣ የአባትዋንም
ቤት ስለ ረሳች የነገሥታት እናት ኾነች፤ ዳዊት ከእርስዋ የተገኘ ነውና
ቤተ ክርስቲያንም ከአባቶችዋ የወረሰችውን አምልኮተ ጣዖትን ሕገ አሕዛብ
ትታ ስትመጣ፡ የመንፈሳውያን ነገሥታት እናት ኾነችs ስለዚህ ወንጌላዊው
የእነዚህን ሴቶች ታሪክ እንዲህ የሚነግረን፥ በልደተ ሥጋና ሕግን
እንጠብቃለን በማለት የሚመኩትን አይሁድ ትምክሕታቸውን ያፈርስ ዘንº
ነው= አዎን፥ እነዚህ ሴቶች የዳዊት አያቶችና ቅድመ አያቶች ናቸውና
ዳዊትም ራሱ እነዚህን ሴቶች አላፈረባቸውምና። አንድ ሰው በአያቶቹ በ;
ምግባር መመካት፣ ወይም ደግሞ በክፉ ምግባራቸው ማፈር የለበትምና
እንዲያውም መስተጻርር የኾነ ነገር እንናገር ከተባለ፥ አንድ ሰው አያቶቹ
ምንም በጎ ምግባር ባይኖርባቸውና እርሱ ግን ከእነርሱ ተሽሎ በሃይማኖት
በምግባር የተጌጠ ከኾነ እርሱ እጅግ የገነነ ነው።
ስለዚህ አንድ ሰውስ እንኳን በእንደዚህ ዓይነት ነገሮች አይመካ። ይልቁንስ
የጌታችንን አያቶች እነማን እንደ ኾኑ ይመል'ትና ትምክሕቱን ይጣል።
መመካት ካለበት በበጎ ምግባሩ ይመካ። እንዲያውም በእነዚህም አይመካ
ፈሪሳዊው ከቀራጩ ይልቅ ነዳይ የኾነው በዚህ ነበርና# ስለዚህ ምንም በጎ
ነገርን ብታደርግ የምግባርህን ታላቅነት አታስብ፥ አትመካበትs ያን ጊዜም
ምግባርህ ከቀድሞ ይልቅ ታላቅ ይኾናል። በጎ ሥራ ሠርተህ እንደ ኾነ
ምንም እንዳልሠራህ አስብ፤ እንደዚህ ስታደርግም ኹሉንም ትሠራለህ።
ኃጥአን ሳለን እንደ ቀራጩ ኃጥአን ነን ብንል ጻድቃን የምንኾን ከኾነ
ጻድቃን ሳለን ኃጥአ ነን ብንል ደግሞ ይበልጥ ጻድቃን እንኾናለንና። ምንም
እንኳን ራሳቸውን ዝቅ ማድረጋቸው ትሕትና ሳይኾን ልካቸው ቢኾንም
ኃጥአን ግን ራሳቸውን ዝቅ ዝቅ በማድረጋቸው ጻድቃን ይኾናሉ። እንግዲህ
ስለ ራስ ልክን መናገ ጽድቅ ከኾነ፥ ጻድቃን ራሳቸውን ዝቅ ዝቅ ባደረጉ
ጊዜ ትሕትናቸው እንደ ምን ያለ ክብር እንደሚያመጣላቸው ተመልከት።
ስለዚህ በመመካት ድካምህን ከንቱ አታድርገው፤ ወይም በመመካት የድካምህን
ፍሬ ከአንተ አውጥተህ ኣትጣለው፤ ወይም በብዙ ድካም የሮጥኸውን ሩጫ
በከንቱ አታበላሽው። በጎ ሥራ ሠርተህ እንደ ኾነ ከአንተ በላይ አምላክ
ያውቀዋልና በፍጹም አትመካ= አንዲት ኩባያ ቀዝቃዛ ውኃ ብትሰጥም
እንኳን እግዚኣብሔር ይህን ግብርህን አይንቀውምና። አንዲት ሳንቲም
ብትመጸውትም እንኳን፣ የምትሰጠው ሳይኖርህ እንዲሁ አይተህ በልብሀ
ብታዝንም እንኳን፥ እግዚአብሔር ይህን ደስ ብሎት ይቀበልልሃልና፤ ጥቂትዋን
ተግባርህ አይዘነጋምና፤ ታላቅ የኾነ ሸመት ሽልማትም ያዘጋጅልሃልና።
ታዲያ የሠራሃቸውን በጎ በጎ ምግባራትን የምትቈጥር ለምንድን ነው? ለምንድን
ነው ደካሞች ለምንኾን ለእኛ የምትዘረዝርልን? አንተ ራስህን የምታከብር
ከኾነ እግዚኣብሔር እንደማያከብርህ አታውቅምን? [ስለ ራስህ በጎ ምግባርን
እንዳልሠራህ ኾነህ] የምታዝን ከኾነ ግን [አንተ ራስህ ከምትናገረው በላይ]
እርሱ ስለ አንተ በኹሉ ፊት ይመሰክርልሃል። እግዚአብሔር ያደረግኸውን
በጎ ምግባር ይንቅ ዘንድ አይወድምና። ይንቅ ዘንድ የምለውስ ለምንድን
ነው? እንዲያውም እግዚአብሔር የክብር አክሊል ያቀዳጅህ ዘንድ ከአንተ
ዘንድ ጥቂት ምግባር ያለህ እንደ ኾነ በመፈለግ ይተጋልሃል። ከምረረ
ገሃነም አድኖ ይቅር ይልህ ዘንድ ምክንያት ይሽልሃል። እንዲህም ስለ ኾነ
በዐሥራ አንደኛው ሰዓት ላይ መጥተህ ብትሰማራ እንኳን ቀኑን ሙሉ እንደ
ሠራህ አድርጎ ሙሉ ደመወዝህን ይከፍልሃል። ለድኅነትህ የተጋኸው ነገር
ባይኖርም እንኳን ጥቂትዋን አይቶ፦ “ስለ ቅዱስ ስሜ ነው እንጂ ስለ እናንተ
የምሠራ አይደለሁም” ይልሃል (ሕዝ.36፡22)። ምንም የምትሰጠው ሳይኖርህ
እንዲሁ በልብህ ብታዝንና ውስጥህ ቢላወስ እንኳን፥ እግዚአብሔር አንተን
ለማዳን ምክንያት ሽቶ ይህን ኹሉ ድርጊትህን ይቈጥርልሃል። [ሰይጣን
አንተን ለመጣል ጥቂት ምክንያት እንደሚፈልግብህ ኹሉ እግዚአብሔርም
አንተን ለማዳን የሚፈልግብህ ጥቂት ምክንያት ነውና።]
ስለዚህ ራሳችንን ከፍ ከፍ አናድርግ። ከዚህ ይልቅ የምንጠቅም እንኾን
ዘንድ የማንጠቅም ነን እንበል። ቀድሞ የምትጠቅም የነበርህ ብትኾንም
እንኳን አንተ ራስህ ራስህን የምታመሰግን ከኾነ የማትጠቅም ትኾናለህና፤
ቀድሞ የማትጠቅም የነበርህ ብትኾንም አንተ ራስህ ራስህን የማታመሰግን
ከኾነ ግን የምትጠቅም ትኾናለህና።
(፯) ስለዚህ መልካም ምግባሮቻችንን ልንረሳቸው ይገባናል። “የሚታወቀውን ነገር
እንደማይታወቅ አድርጌ መርሳት እንደ ምን ይቻለኛል?” ብሎ የሚጠይቅ
ሰው ሊኖር ይችላል። ምን ማለትህ ነው? አምላክህን ዘወትር እያሳዘንኸው
በቅምጥልነትና በሳቅ በስላቅ ስትኖር፥ ይህን ኹሉ ወደ መረሳት ባሕር ጥለህ
በዚህ ኃጢአት እንደምትሠራ እንኳን የማታውቀው ኾነህ ሳለ፥ እንደ ምን በጎ
ምግባሬን መርሳት ይቻለኛል ትላለህን? የእሳተ ገሃነም ፍርሐት እጅግ ጽኑዕ
ነው። እኛ ግን የምናደርገው የዚህ ተቃራኒውን ነው። በአንድ መልኩ ዕለት
ዕለት የምንበድል ኾነን ሳለ ይህን አናስታውሰውም፤ በሌላ መልኩ ደግሞ
ጥቂት ገንዘብ ለነዳይ ብንሰጥ ይህን ደጋግመን እናስታውሰዋለንs እንደዚህ
ዓይነት ጠባይ የሚመጣው ከፍጹም ዕብደት የተነሣ ነው። [ሰጥቶ ሳለ] የሰጠውን
ለሚያስታውስም ታላቅ ጉዳት ነው" የበጎ ምግባር ጽኑ(አስተማማኝ) መዝገብ፥
የሠሩትን በጎ ምግባር መርሳት ነውና" ያማረ ልብስና ወርቅ ወደ አደባባይ
ብናወጣው ብዙ ሌቦች ወደ እኛ እንዲመጡ እናደርጋቸዋለን፤ በቤታችን
ብናስቀምጣቸውና ብንደብቃቸው ግን በአስተማማኝ ቦታ እናኖራቸዋለን
ከበጎ ምግባር አንጻርም እንደዚህ ነው" ኹልጊዜ የምናስታውሳቸው ከኾ
እግዚአብሔርን እናሳዝነዋለን ለጠላት የጦር ዕቃን እናስታጥቀዋለን
መጥቶ ሰርቆ እንዲወስዳቸውም እንጋብዘዋለን" እኛ ራሳችን ባናውቃቸ
(ባናስታውሳቸው) ግን የሚያውቃቸው እርሱ እግዚአብሔር ብቻ ከመኾኑ
በላይ፡ በአስተማማኝ መዝገብ ተጠብቀውልን ይቆዩናል።
ስለዚህ ዲያብሎስ ነጥቆ እንዳይወስድብህ በጎ ምግባሮችህን አትቍጠራቸው
ፈሪሳዊው ያደረጋቸውን በጎ ምግባራት ኹሉ በዘረዘራቸው ጊዜ ዲያብሎስም
ነጥቆ ወስዶበታልና (ሉቃ.18)። ፈሪሳዊው በጎ ምግባራቱን ሲያነ
እግዚአብሔርን እያመሰገነ ነበር፤ ስመ እግዚአብሔርን እየጠቀሰ ነበርኾኖም ይህም ቢኾን እግዚአብሔርን ደስ አላሰኘውም። ሌሎችን መንቀፍና
እዩኝ እዩኝ ማለት፣ ራስን ከበደሉት ጋራ እያነጻጸሩ መመጻደቅ ምስጋና
አይደለምና። እግዚአብሔርን ማመስገን ብትሻ ከእርሱ ጋር ብቻ መነጋገ
ይበቃሃል፤ ለሰዎች አትናገር፥ ይህ ምስጋና አይደለምና። ምስጋና ምን እንደ
ኾነ ትማር ዘንድ ትወዳለህን? እንኪያስ ሠለስቱ ደቂቅን አድምጣቸው፤
እንዲህ ያሉትን፦ “የተውንህ እኛ በድለናል፤ ስተናልና በኹሉ በደልን።
መልካም ይኾንልን ዘንድ እንዳዘዝኸን ሕግህን አልጠበቅንም፤ ትእዛዝህንም
አላደረግንም። ያመጣህብንንና ያደረግህብንን ኹሉ በእውነተኛ ፍርድህ
አደረግህብን” (ጸሎተ ሠለስቱ ደቂቅ፣ ቍ.6-8)። የራስህን ኃጢአት መናዘዝ
ይህ እግዚአብሔርን በኑዛዜ ማመስገን ነውና። ስፍር ቍጥር የሌለውን የራስን
በደል አስቦ ለዚያ ተስተካካይ የኾነ ቅጣት እንዳይቀበሉ ማዘን እግዚአብሔርን
ማመስገን ነውና። ከሰዎች ኹሉ አመስጋኝ የሚባለው እንደዚህ ያለ ሰው ነው:
፰) ስለዚህ ስለ ራሳችን የምንናገረውን ነገር የምናስተውል እንኹን። በሰዎች
ዘንድ የተነቀፍን፣ በእግዚአብሔርም ዘንድ የተጠላን እንድንኾን የሚያደርገን
ይህ ነውና። ስለዚሁ ምክንያትም ብዙ በጎ ግብርን በፈጸምን መጠን ስለ
ራሳችን ብዙ ዝምታን እንምረጥ፤ በሰዎችም በእግዚአብሔርም ዘንድ በ?
ክብርን የሚያስገኝልን ይህ ነውና። እንዲያውም ከእግዚአብሔር ዘንድ
የሚያስገኝልን በጎ ክብርን ብቻ አይደለም፤ ለምግባራችን ተስተካካይ
ያልኾነ፥ አዎን መጠን አለፍ ሹመት ሽልማትም ጭምር ነው እንጂ። ስለዚህ
ሽልማትን ታገኝ ዘንድ ሽልማትን አትሻ። ራሱን ስላደረግኸው በጎ ምግባር
ብቻ ያይደለ ስለ ልብህ ቅንነት የአንተ ባለ ዕዳ ያደረግ ዘንድ እንደ ቸርነቱ
እንደምትድን ተናዘዝ። እኛ ምግባር በሠራን ጊዜ እግዚአብሔር ባለዕዳችን
የሚኾነው ለበጎ ምግባራችን ብቻ ነውና። በጎ ምግባራችንን ያላሰብን እንደ
ምግባራችን በላይ በጎ ምግባራችንን ላለማወቃችን እኩል ዋጋ ይሰጠናል
ኾነ ግን ላለማሰባችንም ጭምር ባለ ዕዳችን ይኾናል። እንዲያውም ከበጎ
በጎ ምግባራችንን አለማሰብ "ሌለ ግን ለዚህስ ይቅርና ለበጎ ምግባራችንም
ጭምር ዋጋ አይኖረንም። እኛ እንኳን ሰዎች ስንኾን፡ ሠራተኞቻችንን
የምናመሰግናቸው ብዙ በጎ ሥራ ሠርተው ምንም እንዳልሠሩ ባሰቡ ጊዜ
ነውና (ሉቃ.17፡10)። ስለዚህ ያደረግኸው በጎ ምግባር ታላቅ ይኾንልህ ዘንድ
የምትፈልግ ከኾነ ያደረግኸው ነገር ታላቅ እንደ ኾነ አታስብ ያን ጊዜም
ታላቅ ይኾናል።
የመቶ አለቃውም በጌታችን ዘንድ ባለሟልነትን ያገኘውና ከእስራኤላውያን
በልጦ የተገኘው (የተገባው የኾነው) “አቤቱ! አንተ በቤቴ ጣራ በታች ልትገባ
አይገባኝም" ባለ ጊዜ ነው (ማቴ.8፡8)። ንዑድ ክቡር የሚኾን ጳውሎስም
እንደዚህ ባለ አነጋገር፦ “ሐዋርያ ተብዬ ልጠራ የማይገባኝ” አለ(1ኛ ቆሮ.15፡
9)፤ እንዲህ በማለቱም ከኹሉም ይልቅ የሚበልጥ ኾነ። መጥምቁ ዮሐንስም፦
“ተጐንብሼ የጫማውን ማሰሪያ ልፈታ የማይገባኝ” አለ (ማር.1፡7)። እንዲህ
በማለቱም “ሚዜው” ኾነ (ዮሐ.3፡29)። ጫማውን ልነካ አይገባኝም ያለው
እጁንም የጌታችንን ራስ ይነካ ዘንድ የተገባ አደረገው (ማቴ.3፡14-15)።
ቅዱስ ጴጥሮስም፦ “እኔ ኃጢአተኛ ሰው ነኝና አቤቱ ከእኔ ፈቀቅ በል”
በማለቱ የቤተ ክርስቲያን መሠረት ኾነ (ሉቃ.5፡8፣ ማቴ.16፡18)።
ራስን የመጨረሻ እንደ ማድረግ በእግዚአብሔር ዘንድ ተቀዳሚ የሚያደርግ
ምንም ነገር የለምና። የጥበብ መንፈሳዊ ኹሉ መጀመሪያ ይህ ነው።
ትሑትና ልቡ የተሰበረ ሰው አይመጻደቅም፥ አይቈጣም፥ በባልንጀራው
ላይ አይቀናም፥ ሌላ ፍትወትንም አያብሰለስልና። የተሰበረ እጅ እልፍ ጊዜ
ወደ ላይ ልናነሣው ብንፈልግም እንኳን አይነሣልንምና። ስለዚህ ልብም
እንደዚህ ከተሰበረ፥ እልፍ የሚያስታብዩ የሥጋ ፈቃዳት ቢመጡበትም
እንኳን ልታበይ አይልም፤ ጥቂትስ እንኳ ልታበይ አይልም። የዚህ ዓለም
መጎዳትን አስቦ የሚያዝን ሰው የነፍሱን ደዌ የሚያርቅ ከኾነ፥ ስለ ኃጢአቱ
የሚያዝን ደግሞ ይበልጥ ራስን መግዛትን ገንዘብ ያደርጋልና።
(፱) “የራሱን ልብ ሊሰብር(ትሑት ማድረግ) የሚቻለው ግን ማን ነው?” የሚል ሰው
ሊኖር ይችላል። ይህን አድርጎ በእግዚአብሔር ዘንድ ባለሟልነትን ያገኘው
ክቡር ዳዊትን ስማው፤ የነፍሱንም ጸጸት ተመልከት። እልፍ በጎ ምግባራትን
ከሠራ፣ ከሀገሩና ከቤቱ ሊሰደድ ብቻ ሳይኾን ሊሞትም ከተቃረበ በኋላ፥
አንድ ሰው መጥቶ ሲረግመው እንዴት መልሶ እንዳልረገመው ተመልከት።
አንድ ሌላ ወታደር [የጽሩያ ልጅ አቢሳ] ይህን የሚራገመውን ሰው [ሳሚን]
“ይህ የሞተ ውሻ ጌታዬን ንጉሡን ስለ ምን ይረግማል?” ብሎ ተቈጥቶ
ራሱን ሊቆርጠው ባለ ጊዜ ዳዊት ምን እንዳለ አድምጥ፤ እንዲህ ያለውን፦
“እግዚአብሔር ዳዊትን ርገመው ብሎ አዝዞታልና ይርገመኝ (2ኛ ሳሙ.16:
10)። ዳግመኛም ካህናቱ ከእርሱ ጋር ታቦተ ሕጉን ይዘው መኼድ ሲሹ
እርሱ ይህን አልፈቀደላቸውም" ታዲያ ምን ኣለ? “የእግዚአብሔርን ታቦት
በቤተ መቅደስ አኑሩት። በእግዚአብሔር ዓይን ሞገስ አግኝቼ እንደ ኾንሁ
መልሶ እርስዋንና ክብርዋን ያሳየኛል። ነገር ግን አልወድድህም ቢለኝ እነሆኝ
በፊቱ ደስ የሚያሰኘውን ያድርግብኝ” (2ኛ ሳሙ.15፡ 25-26)። ክቡር ዳዊት
ደግሞ ደጋግሞ እንዲያውም ብዙ ጊዜ ከሳኦል እንደዚህ ያለ ነገር ገጠመው:
ነገር ግን ከፍ ያለ ራስን መግዛትን ገንዘብ አደረገ። አዎን፡ ከሕገ ኦሪት
በላይ በጎ ምግባርን ገንዘብ አደረገ ወደ ሐዋሪያት ሕግ - ወደ ወንጌልም
- የቀረበ ኾነ" ስለዚሁ ምክንያት፡ ዳዊት ከእግዚአብሔር እጅ የሚላከውን
መከራ ኹሉ አይቃወምም ነበር። ይመለከት የነበረው አንድን ነገር ብቻ .
ማንኛውም ነገር በአኰቴት ይቀበል ነበር። እግዚአብሔር የሚያመጣበትን
እርሱም በኹሉም ረገድ እግዚኣብሔርን መታዝና ሕጉን መጠበቅ ነበርና!
ብዙ በጎ በጎ ተግባራትን ከፈጸመ በኋላ፡ ጨካኙ፣ አባቱንና እናቱን የገደለው (ሳኦልን)
ክፉ የገዛ ራሱን ወንድም የገደለው፣ ያ ነፍሰ ገዳዩና ቍጡው ሰው
በፈንታው መንግሥቱን ይዞ ባየው ጊዜም ቢኾን አልተከፋም። [ታዲያ ምን
አለ?] “እኔ እንድሸሽ እንድኮበልል፣ እንድሰደድም እግዚአብሔርን ደ
የሚያሰኘው ከኾነ፥ ሳኦል በሹመት ላይ እንዲቆይ የሚወድድ ከኾነ እርሱ
የፈቀደውን ያድርግ። እኔም ይህን እቀበላለሁ። ስላመጣብኝ መከራም ኹ
እግዚአብሔርን አመሰግናለሁ።” ብዙ ሐፍረተ ቢስና ሥርዓት የለሽ የኾኑ
ሰዎች፥ አንድ ሰው ባለጠጋ ኾኖ ሲመለከቱት እነርሱ ራሳቸው ምንም በጎ
ምግባር ሳይሠሩ፥ ኧረ እንደው የዚህን ባለጠጋ ሰው ድቃቂዋን ያህል ብቻ
እንኳን ሳይሠሩ ጥቂት መከራ መከም አቅቶአቸው ያን ሰው እልፍ ጊዜ
በማማት የገዛ ነፍሳቸውን ያጠፋሉ። ክቡር ዳዊት ግን ትሕትናን ኹሉ አሳየ
እንጂ እንደዚህ አላደረገም። ስለዚህ እግዚአብሔርም፦ “ረከብክዎ ለዳዊት
ወልደ ዕሤይ ብእሴ ምእመነ ዘከመ ልብየ ዘይገብር ኵሎ ፈቃድየ - እንደ
ልቤ የኾነ ሰው ፈቃዴንም ኹሉ የሚያደርግ የዕሤይን ልጅ ዳዊትን አገኘሁ
አለ (ሐዋ.13፡22፣ 1ኛ ሳሙ.13፡14)።
እንኪያስ እኛም እንደዚህ ያለ ትሕትናን ገንዘብ እናድርግ። ይህን ገንዘብ ያደረግን
እንደ ኾነ የቱንም ዓይነት መከራ ቢያገኘን እንኳን በአኰቴት በትዕግሥት መቀበል
ይቻለናልና። ከመንግሥተ ሰማያት በፊትም ገና በዚህ ዓለም እያለን ከአትሕቶ
ርእስ የሚገኝን አዝመራ እናጭዳለንና። እንዲህም ስለ ኾነ ጌታችን ኢየሱስ
ክርስቶስ፦ ከእኔም ተማሩ፤ እኔ የዋህ በልቤም ትሑት ነኝና፥ ለነፍሳችሁም
ዕረፍት ታገኛላችሁ” አለ (ማቴ.11:29)። ስለዚህ በዚህም ዓለም በወዲያኛውም
ዓለም ዕረፍተ ነፍስን እናገኝ ዘንድ የምግባር ኹሉ እናት የኾነችውን ምግባር
በታላቅ ትጋት ኾነን በሕሊናችን ጓዳ በልቡናችን ሰሌዳ ላይ እናኑራት፤ ይኸውም
ትሕትናን ማለቴ ነው። ይህን ያደረግን እንደ ኾነም ዛሬም ዘወትርም እስከ
ዘለዓለሙ ድረስ ጌትነትና ክብር የባሕርይ ገንዘቡ በሚኾን በጌታችን በኢየሱስ
ክርስቶስ ቸርነትና ሰውን መውደድ ኹላችንም የዚህን ዓለም ባሕር ያለ ወጀብ
ማለፍና ፍጻሜያችን በዘለዓለሙ ወደብ ይኾንልናል፥ አሜን!
