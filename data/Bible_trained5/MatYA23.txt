እንዳይፈረድባችሁ አትፍረዱ” (ማቴ.7፡1)።
(፩) እንግዲያውሳ? ኃጢአት የሚሠሩትን ሰዎች ልንገሥጻቸው አይገባንምን?
ምክንያቱም የተወደደ ጳውሎስም ወይም ደግሞ ጌታችን ክርስቶስ ራሱ
በብፁዕ ጳውሎስ አድሮ፥ ይህንኑ አሳብ ራሱ ደግሞ ተናግሮአል፤ እንዲህ
ሲል፦ “በወንድምህ ላይ የምትፈርድ አንተ ምንድን ነህ? ወንድምህንስ
የምትነቅፍ አንተ ምንድን ነህ?” (ሮሜ.14፡10)፤ “የሌላውን ሎሌ የምትነቅፍ
አንተ ማን ነህ?” (ሮሜ.14፡4)፤ “ጌታ እስኪመጣ ድረስ ጊዜው ሳይደርስ
አንዳች አትፍረዱ” (1ኛ ቆሮ.4፡5)#
ታዲያ እንዴት በሌላ አንቀጽ ላይ፦ “ዝለፍና ገሥጽ ምከርም (2ኛ ጢሞ.4፡
2)፤ “ኃጢአት የሚሠሩትን በኹሉ ፊት ገሥጻቸው” ሊል ቻለ (1ኛ ጢሞ.5፡
20)? ጌታችን ክርስቶስስ ለምን ለቅዱስ ጴጥሮስ፦ “ኼደህ አንተና እርሱ
ብቻችሁን ኾናችሁ ውቀሰው።” አንተን ባይሰማህ ከአንተ ጋር ሌሎችን
ውሰድ= እነርሱንም ባይሰማ ግን “ለቤተ ክርስቲያን ንገራት” አለው (ማቴ.18፡
15-17)? ለምንስ ታዲያ ብዙዎች [ካህናት፣ መምህራን፣ አበው፣ አለቆች
ወላጆች፣ ጓደኞች፣ ወዘተ] እኛን ይገሥጹን ዘንድ፥ መገሠጽ ብቻ ሳይኾን
ይቀጡንም በእኛ ላይ ሾማቸው? እነዚህን ኹሉ የማይሰማ ሰው ጌታችን፦
“እንደ አረመኔና እንደ ቀራጭ" እንዲኾን አዝዞአልና (ማቴ.18፡17)።
ለሐዋርያትስ የመንግሥተ ሰማያትን መክፈቻ ጭምር እንዴት ሰጣቸው?
የማይፈርዱ (የማይገሥጹ) ከኾነ በምንም ነገር ሥልጣን የሌላቸው፣ ማሰርና
መፍታት ካልቻሉም “ሥልጣኑን በከንቱ ተቀብለዉታል” ያሰኛልና።
ዳግመኛም መፍረድ የማይገባው በቁዔት ለማግኘት ከኾነ፥ ሰዎች ኹሉ
በቤተ ክርስቲያንም ቢኾኑ፣ በቤተ መንግሥትም ቢኾኑ፣ በቤታቸውም ቢኾኑ
በተጎዱ ነበር። ጌታ በሎሌው እመቤት በባሪያዋ አባት በልጁ ጓደኛሞች
xርስ በእርሳቸው ላይ መፍረድ ካልተቻላቸው ክፋት ኹሉ ይሠለጥናልና።
ጓደኛሞች የምለውስ ለምንድን ነው? እንዲያውም በጠላቶቻችን ላይም
መፍረድ ካልተቻለን፡ ኹሉም ነገር ምስቅልቅሉ ይወጣል እንጂ መቼም
ኾን መች ጥላችንን ማቆምያ አናበጅለትም።
እንግዲያ እንደዚህ ከኾነ ጌታችን “እንዳይፈረድባችሁ አትፍረዱ" ሲል ምን
ማለቱ ሊኾን ይችላል? አንድ ሰውስ እንኳን እነዚህን የመዳን መድኃኒቶች
የኾኑትን የጥፋት፣ የሰላም ሕጎች የኾኑትንም የምስቅልቅል ሕጎች አድርጎ
እንዳይቈጥራቸው በሰቂለ ሕሊና በነቂሐ ልቡና ኾነን እናስተውላቸው።
በመጀመሪያ ደረጃ ቀጥሎ ባለው ኃይለ ቃል ሳይቀር ጌታችን የዚህን ሕግ
ልዑልነት ማስተዋል ለሚችሉ ሰዎች፦ “በዓይንህ ያለውን ምሰሶ ሳትመለከት
በወንድምህ ዓይን ያለውን ጉድፍ ስለ ምን ታያለህ?” በማለት ግልፅ
አድርጎላቸዋል (ማቴ.7፡3)።
ዳሩ ግን ይህ አነጋገር እንደሚገባ ማስተዋል ለማይችሉ ብዙ ሰዎች ግልፅ
ካልኾነ ከመጀመሪያው አንሥቼ ይህን ግልፅ አደርገው ዘንድ እሞክራለሁ።
እዚህ ላይ ቢያንስ ለእኔ እንደሚረ'ዳኝ ጌታችን የማናቸውንም ሰዎች ኃጢአት
ላይ እንዲሁ በዘፈቀደ እንዳንፈርድ አላዘዘንም፤ ወይም ደግሞ እንደዚህ ያለውን
ተግባር ስንመለከት በደፈናው አልከለከለንም። እንዳይፈርዱ የከለከላቸው
እነርሱ ራሳቸው ቍጥር በሌለው ኃጢአት ውስጥ የተዘፈቁ ኾነው ሳለ የሌሎች
ሰዎች ጥቃቅን ስሕተት አክብደው የሚናገሩትን ነው። እንደሚረዳኝም እዚህ
ላይ ስለ አንዳንድ አይሁድ እየተናገረ ነው፤ ባልንጀሮቻቸውን በጥቃቅንና
እዚህ ግባ በማይባሉ ስሕተቶች ክፉኛ የሚነቅፉ የነበሩ ሲኾን እነርሱ ራሳቸው
ግን ልበ ቢስ ኾነው ለሞት የሚያደርሱ በደሎችን የሚፈጽሙ ነበሩና።
ከዚሁ የተነሣም ጌታችን ራሱ ወደ መጨረሻው ግድም፦ ከባድና አስቸጋሪ
ሸክም ተብትባችሁ በሰው ትከሻ ትጭናላችሁ፡ እናንተ ግን በጣታችሁ ስንኳ
ልትነኩት አትወዱም” (ማቴ.23፡4)፤ “ከአዝሙድና ከእንስላል ከከሙንም
ዐሥራት ታወጣላችሁ፤ ፍርድንና ምሕረትን ታማኝነትንም፥ በሕግ ያለውንም
ዋና ነገር ትተዋላችሁ" በማለት አጽንቶ ይነቅፋቸው ነበር (ማቴ.23፡23)=
ስለዚህ “እንዳይፈረድባችሁ አትፍረዱ" በሚለው በዚህ ቃለ ተግሣጹ በምሥጢር
ስለ እነዚህ ነገሮችም ጭምር እየተናገረ እንደ ኾነ ይረ'ዳኛል= አስቀድመ
እነዚህን ነገሮች እንዲመለከቱ [አይቻላቸውም እንጂ ከተቻላቸው]ከዚያ በኋላም
ኣርድእቱን ወደ መገሠጽ እንዲያልፉ እየነገራቸው እንደ ነበረ ይረ'ዳኛል።
ምንም እንኳን አርድእቱ እንደዚህ ባለ በደል የሚነቀፉ ያልነበሩ ቢኾኑም፡
በእነርሱ (በአይሁድ) ዓይን ግን ለምሳሌ “ሰንበትን የማይጠብቁ እጃቸውን
ሳይታጠቡ የሚበሉ ከኃጥአንና ከመጸብሐን ጋር ለመብላት የሚቀመጡ”
በማለት ኃጥአን እንደ ኾኑ አድርገው ይቈጥሩአቸው ነበርና" ከዚህ የተነም
ጌታችን ራሱ በሌላ አንቀጽ ላይ “ትንኝን የምታጠሩ ግመልንም የምትውጡ"
ብሎ ገለጧቸዋል (ማቴ.23፡24)። ከዚሁ በተጨማሪ ግን በእነዚህ ነገሮች ላይ
ለኹላችንም አጠቃላይ የኾነ ሕግ ሲሠራልን ነው።
ንዑድ ክቡር የሚኾን ጳውሎስም የቆሮንቶስ ክርስቲያኖች፡ በአለቆቻቸውና
በማያውቁት ነገር ላይ እንዳይፈርዱ እንጂ እንዲሁ ፍጹም መፍረድ
እንደማይገባቸው ወይም ኃጢአት የሠሩትን ሰዎች ከመገሠጽ እንዲሁ
ፈጽመው ዝም እንዲሉ አላዘዛቸውም (1ኛ ቆሮ.4፡5)። ስለዚህ “ኣትፍረዱ”
ሲል በደፈናው መፍረድ እንደማይገባቸው መናገሩ ሳይኾን በዚህ ቃለ
ተግሣጹ ይናገር የነበረው በመምህራኖቻቸው ላይ እንደዚህ ያደርጉ የነበሩትን
አርድእትና እነርሱ ራሳቸው ቍጥር በሌለው በደል ተተብትበው ሳለ በደል
በሌለባቸው ላይ ክፉ ወሬ ይነዙ የነበሩትን አስመልክቶ ነው።
ክብር ይግባውና ጌታችን ክርስቶስም እዚህ ላይ የጠቆመው፥ መጠቆም
ብቻም ሳይኾን በጸሎት እንኳን መዳን በማይቻልበት በጽኑዕ ፍርሐትና
ቅጣት ያጠረው የቀጠረው ይህንኑ ራሱ ነው:
(፪) ምትፈርዱበት ፍርድ ይፈረድባችኋል~ ይላል ጌታችን ሲቀጥል (ቴ.72)=
“የምትነቅፈው ሌላውን ሰው ሳይኾን” ይላል ጌታችን፥ “የገዛ ራስህን ነው።
የፍርድ ዙፋኑን እጅግ አስፈሪ፣ ተጠያቂነቱንም እንደዚሁ እጅግ ጥብቅ
የምታደርገው [አንተ በምትነቅፈው] በሌላው ሰው ላይ ሳይኾን በገዛ ራስህ ላይ
ነውs” በደላችን እንዲቀርልን ስንፈልግ [“እኛ የበደሉንን ይቅር እንደምል
ይቅር በለን” በማለት] መነሻው ከእኛ ከራሳችን እንደ ኾነ ኹሉ፥ በእኛ ላይ
የሚፈረደው ፍርድም እንደዚሁ እኛ በራሳችን ላይ በምንሰፍረው መስፈሪያ
መጠን ነው። ስለዚህ በደል የሠሩ ባልንጀሮቻችንን ልንመክራቸው እንጂ
ልንነቅፋቸው ወይም እንድንከብድባቸው፣ ልንገሥጻቸው እንጂ ልንሰድባቸው፣
በርኅራኄ ልናስተካክላቸው እንጂ በትዕቢት ልናቆስላቸው እንደማይገባ
ትመለከታለህ። በገዛ ራስህ ላይ ጽኑ ፍርድ የሚፈርደው ባልንጀራህ ሳይኾን
በበደሎቹ መፍረድ ግድ ቢኾንም እንኳን ይቅር ያላልኸው አንተው ራስህ
ነህና።
እንግዲህ እነዚህ ኹለቱ ትእዛዛት [ይቅር ማለትና አለመፍረድ] ምን ያህል
ቀሊላን እንደ ኾኑ ደንታ ቢስ የኾኑ ሰዎች በክፋት የሚሞሉትን ያህል እነዚህን
እሺ በጄ ብለው ታዝዘው የሚፈጽሙአቸው ሰዎችም ምን ያህል በሰማያዊ
በረከት የተሞሉ [ወይም የሚሞሉ] እንደ ኾኑ ታያለህን? ባልንጀራውን ይቅር
የሚል ሰው አስቀድሞ ብዙ ጥረትና ድካም ሳይጠይቀው ራሱን ከማጉረምረም
ቀንበር አርነት አውጥቶአልና፤ የሌሎች ሰዎችን በደል እጅግ አጥብቆና
ተግቶ ሲመረምር የነበረው ይህ ሰው፡ ይህንኑ ፍርድ አስቀድሞ በገዛ ራሱ
ላይ ፈርዶታልና ታላቅ የኾነ ምሕረት ቸርነት ይደረግለታልና።
“እንግዲያውሳ! አንድ ሰው ዝሙት ቢፈጽም፡ ዝሙት ነውር ነው' ልለው
አይገባኝምን? ሴሰኝነትን የሚፈጽም ሰው ልመክረው ልዘክረው አይገባኝምን?''
ብለሃል። አይደለም! ምከረው፥ ዘክረው። ነገር ግን ስትመክረው መድኃኒትን
እንደሚሰጥ ባለ መድኃኒት ኾነህ ገሥጸው አቅናው እንጂ በምክር ሰበብ እንደ
ባለጋራ ወይም ቅጣት እንደምታስተላለፍ ጠላት ኾነህ አትፍረድበት። ጌታችን
ክርስቶስም ያለው፦ “አትፍረድ” እንጂ “ኃጢአት የሚሠራውን አትገሥጸው"
አይደለምና። ይኸውም “የፍርድ ቃልን በመናገ መራራ አትኹንበት ሲልህ ነው።
ዳግመኛም አስቀድሜ እንዳመላከትሁት “አትፍረድ” የተባለው ዐበይት ስለ
ኾኑ በደሎች ወይም ነውር ስለ ኾኑ ግብሮች ሳይኾን እንደ በደል እንኳን
ስለማይቈጠሩ ጥቃቅን ስሕተቶች ነው። እንዲህም በመኾኑ ጌታችን ጨምሮ፦
ወንድምህም ዓይን ያለውን ጉድፍ ስለ ምን ታያለሀ አለ (ማቴ73)
አዎን፥ ብዙዎች አሁን ይህን ያደርጉታልና። ለምሳሌ እነርሱ ራሳቸው ያለ
ልክ የሚዘርፉ፣ ዕለት ዕለትም ሌሎች ሰዎችን የሚያታልሉ ኾነው ሳለ፥
አንድ መነኰስ ለመነኰስ የማይገባ ልብስ ለብሶ ቢያዩት “ኹለት እጀ ጠባብ
ወይም ጫማ ወይም በትር አታግኙ” የሚለውን ሕı ክርስቶስ ይጠቅሱበታልና
(ማቴ.10፡10)። እነርሱ ራሳቸው ዕለት ዕለት ኣብዝተው የሚጠጡና የሚሰክሩ
ኾነው ሳለ፥ በዚህ ተግባራቸውም ከገዛ ራሳቸው ኃጢአት ባሻገር በሌላው
ላይ መራር በመኾናቸው ምክንያት ታላቅ የኾነ ነደ እሳትን በገዛ ራሳቸው
ላይ እያከማቹና ከይቅርታም ኹሉ ውጹአን እንደ ኾኑ ሳያውቁ፥ መነኰሴው
አብዝቶ ሲበላ ቢመለከቱት አምርረው ይነቅፉታልና። ሰው ሆይ! አንተ
ራስህ በገዛ ባልንጀራህ ላይ ለመፍረድ ሕግ አሰናድተሃልና፥ በዚሁ አንተ
ባሰናዳኸው ሕግ የገዛ ሥራዎችህ የግድ በጥብቅ እንደሚመረመሩ ዕወቅ
ተረዳም። ስለዚህ ከእንግዲህ ወዲህ አንተ ራስህ በዚሁ ሕግ ብትጠየቅ መዓት
እንደ ወረደብህ አድርገህ እንዳትቈጥረው ብዬ እነግርሃለሁ።
አንተ ግብዝ* አስቀድመሀ ከዓይንህ ምሰሶውን አውጣ (ማቴ.75)።
እዚህ ላይ ጌታችን ሊያሳይ የፈለገው፥ እነርሱ ራሳቸው በዐበይት ኃጣውእ
ተይዘው ሳሉ የገዛ ባልንጀሮቻቸውን ጥቃቅን ስሕተት የሚመለከቱ ሰዎች
ላይ ቍጣው ምን ያህል ታላቅ መኾኑን ነው። በመኾኑም ይህ በደል ታላቅ
በወዲያኛው ዓለም የሚሰበስበው ኵነኔውና ቍጣም ጽኑዕ እንደ ኾነ ያስረዳ
ዘንድ ሽቶ ትምህርቱን በቃለ ተግሣጽ ጀመረው። እልፍ መክሊት ዕዳ የነበረው
ሰው ዕዳው ከተተወለት በኋላ ወጥቶ መቶ ዲናር ዕዳ የነበረበትን አንዱን
ባሪያ ሲያገኘው ዕዳውን ይቅር ባለማለቱ ጌታችን እጅግ አዝኖ፣ “አንተ ክፉ
ባሪያ ስለ ለመንኸኝ ያን ዕዳ ኹሉ ተውሁልህ እንዳለው ኹሉ፡ እዚህ ላይም
እንደዚሁ “አንተ ግብዝ" ኣለ። እንደዚህ ያለ ፍርድ [ጉድፍ ላውጣ ማለት]
ለባልንጀራ ከማዘን አንጻር ሳይኾን ከክፉ ዝንባሌ የሚመነጨው ነውና።
አንድ ሰው የደግነትን ጭንብል ሲያጠልቅ በዚህ ድርጊቱ ፍጹም ክፋትን
ይፈጽማልና። መሠረተ ቢስ የኾኑ ወቀሳዎችንና ነቀፋዎችን በባልንጀራው
ላይ ይሰነዝራልና። እርሱ ራሱ ረድእ ለመባል እንኳን የማይበቃ ኾኖ ሳለ
በመምህርነት ቦታ ላይ ይቀመጣልና። እንዲህም በመኾኑ ጌታችን “ግብዝ
ብሎ ጠራው። በሌላው ሰው ተግባር ላይ እጅግ ጥቃቅን የሚባሉ ስሕተቶችን
ሳይቀር እስከ ማየት ደርሰህ እጅግ መራራ የምትኾን አንተ፥ [ጥቃቅኑንስ
ተወውና] በግልፅ የሚታዩትን የገዛ ራስህን በደሎችን እስካለማየት ደርሰህ
እንዴት ችላ ልትላቸው ቻልህ?”
አስቀድመህ ከዓይንህ ምሰሶውን አጣ”
እንግዲህ መፍረድን እንዳልለhለ፥ ይልቁንም አስቀድመህ ከዓይንህ ውስጥ
ያለውን ምሰሶ እንድታወጣና ከዚያ በኋላም በተቀረው ዓለም (ሰው) ሥራ ላይ
ያለ አድልዎ በርትዕ እንድትፈርድ እንዳደረገህ ትገነዘባለህ? እያንዳንዱ
ሰው ከሌሎች ሰዎች ግብራት ይልቅ ይበልጥ የገዛ ራሱን ግብር በርግጥ
ያውቃልና፤ ከሌሎች ሰዎች ጥቃቅን ስሕተት ይልቅ ይበልጥ የገዛ ራሱን
ትልልቅ በደል ይመለከታልና፤ ከባልንጀራው ይልቅም ራሱን ይወድዳልና።
ስለዚህ ይህን የምታደርገው ለወንድምህ አዝነህለት ከኾነ፥ አስቀድመህ
ለራስህ እዘን ብዬ እነግርሃለሁ። hወንድምህ ስሕተት ይልቅ የአንተ በደል
እርግጠኛ ኾነህ ልትናገርለት የምትችለው እንደዚሁም ትልቅ ነውና። የገዛ
ራስህን ችላ የምትል ከኾነ ግን በወንድምህ ላይ የምታደርገው ነገርም
ከአዛኝነት (ከርኅራኄ) ሳይኾን ከጥላቻ የመነጨና እርሱን ለማጋለጥ አስበህ
እንደ ኾነ የታወቀ የተረዳ ይኾናል። “ምናልባት ይህ ሊፈረድበት ቢገባውስ?”
ብትል እንኳን ሊፈረድበት የሚገባው በአንተ ሳይኾን እንደዚህ ያለውን በደል
ባልፈጸመ በሌላ ሰው ነው።
በመኾኑም ጌታችን [በአንድ መልኩ] ራስን ስለ መክዳት ልዑልና ታላቅ
የኾነ (ሐዲስ) ትምህርት ስላመጣ አንድ ሰው ተነሥቶ “ይህን በቃላት
ደረጃ ለመተግበር ቀላል ነው” ብሎ እንዳይናገር፣ [በሌላ መልኩ ደግሞ]
በኹለንተናው ያለውን መተማመንና ከላይ በተገለፁት ነገሮች በአንዳቸውም
እንኳን የማይከሰስ፥ ይልቁንም ኹሉንም ሊከናወኑ እንደሚገባቸው አድርጎ
የፈጸማቸው መኾኑን ሊያሳይ ወድዶ ይህን ምሳሌ መስሎ ተናገረ። ዳግመኛም
እርሱ ራሱ ከዚያ በኋላ፡ “እናንተ ግብዞች ጻፎችና ፈሪሳውያን ወዮላችሁ”
ብሎ ሊገሥጽ ነውና ይህን ተናገረ (ማቴ2313)" ነገር ግን አስቀድመው
በተጠቀሱት ነገሮች ነቀፋ ያለበት አይደለምና ወይም ጉድፍ አላወጣምና
ወይም በዓይኑ ውስጥ ምሰሶ አልነበረውምና ይልቁንስ ከእነዚህ ኹለ ንጹሃ
ባሕርይ ነውና የኹላቸውንም ስሕተት አስተካከለ “አንድ ሰው፡ እርሱ ራሱ
በሚፈርዳቸው ፍርዶች ተጠያቂ ኾኖ ሳለ በሌሎች ሰዎች ላይም መፍርድ
አይገባውም" ሲል ነውና። በመልዕልተ መስቀል ላይ የነበረው ፈያታዊ ዘየማን
እንኳን ፈያታዊ ዘጸጋምን፡ “አንተ እንደዚህ ባለ ፍርድ ሳለህ እግዚአብሔርን
ከቶ አትፈራውምን?” ብሎ ጌታችን ክርስቶስ ከተናገረው ጋር አንድ ዓይነት
ንግግር ተናግሮ እያለ፡ ጌታችንማ ይህን ሕግ ሠርቶ ቢሰጥ ምን ይደንቃል (ሉቃ.23፡40-41)
አንተ ግን የገዛ ራስህን ምሰሶ ማራቅስ ይቅርና ማየት እንኳን ኣልተቻለህም።
በሌላው ሰው ዓይን ያለውን ጉድፍ ግን መመልከት ብቻ ሳይኾን በዚሁ
ምክንያትም ትፈርድበታለህ። መፍረድህም ሳይበቃ እንደ ገና ልታወጣለት
ትዳዳለህ። ይኸውም አንድ ሰው ለራሱ እጅግ በከፋ እብጠት ወይም በሌላ
በማይሽር በሽታ ተይዞ ሳለ፥ ይህን በሽታዉን ችላ ብሎ በሌላ ሰው ያለችውንና
እዚህ ግባ የማትባለውን ብጉር ለማውጣት እንደሚቃጣው ማለት ነው። የገዛ
ራስን በደል አለማየት በራሱ በደል ከኾነ፥ በሌሎች ሰዎች ጥቃቅን ስሕተት
ላይ መፍረድ ደግሞ ኹለትና ሦስት ዕጥፍ በደል ነው። ሰዎች ለገዛ ራሳቸው
እስከማይታወቃቸው ድረስ ደርሰውና ልበ ቢስ ኾነው በዓይነ ልቡናቸው
ውስጥ ምሰሶ እያለ በሌላ ሰው ያለውን ጉድፍ ለማውጣት የሚፋጠኑ ከኾነ፥
ይህ በእውነት ያለ ሐሰት ታላቅ በደል ነው። ከበደል በላይ ክቡድ የኾነ
ሠርዌ (ምሰሶ) የለምና።
ስለዚህ ጌታችን፦ “አስቀድመህ ከዓይንህ ምሰሶውን አውጣ” ሲል “ስፍር ቍጥር
በሌለው የበደል ሥራ የሚነቀፍ ሰው በሌሎች ሰዎች የጥፋት ሥራዎች ላይ
መራራ ሐያሲ ሊኾን አይገባውም፤ በተለይም የሚያሔሳቸው ነገሮች ጥቃቅን
ሲኾኑ! ማለቱ ነው። በመኾኑም ጌታችን በዚህ ቃለ ትምህርቱ፥ “ተግሣጽ
ወይም ትምህርት አይገባም” ማለቱ ሳይኾን ሰዎች የገዛ ራሳቸውን ዐቢይ
በደል ችላ ብለው የሌሎች ሰዎችን ንኡስ ስሕተት በመንቀስ ተድላ ደስታ
ሊያደርጉ እንደማይገባቸው መናገሩ ነው።
ሰዎች ታላላቅ ወደ ኾኑ ኃጢአቶች በርግጥ እንዲገቡና ዕጥፍ ድርብ በደል
እንዲፈጽሙ ያደረጋቸው ምክንያቱ ይኼው ራሱ ነውና። ዐበይት የኾኑ
የራሱን በደሎች አቅልሎ የሚመለከት ንኡሳን የኾኑና እዚህ ግባ የማይባሉ
የሌሎች ሰዎችን ስሕተቶች ግን አጥብቆ መመርመር የሚፈልግ ሰው በኹለት
መንገድ ራሱን አቆሽሾአልና፦
አንደኛ የራሱን በደሎች አቅልሎ በማየቱ እና ችላ በማለቱ
ኹለተኛ፡ ከሌሎች ሰዎች ኹሉ ጋር ጥላቻንና ቁርሾን በማምጣቴ
እንደዚሁም ዕለት ዕለት ራሱን ጽኑዕ ለኾነ ጭካኔ ማለማመዱና
ለሌሎች [እነዚህን ለመሰለ] ክፋቶችም መነሣሻ በመፈለጉ ነው።
() ስለዚህ እነዚህን ኹሉ ነገሮች ካራቀ በኋላ፥ በዚህ ዕፁብ ድንቅ በኾነ ሕጉ ላይ
ሌላ ተጨማሪ ትእዛዝ ተናገረ፤ እንዲህ ሲል፦
ፕተቀደሰውን ለውሾች አትስጡ ዕንቍዎቻችሁንም በእሪያዎች ፊት አትጣሉ”
(7t.7:6)
“ጥቂት ቆይቶ ግን በጆሮም የምትሰሙትን በሰገነት ላይ ስበኩ' ብሎ በርግጥ
አዝዞአል” ሊባል ይችላል (ማቴ.10፡27)። ይህ አሁን የተጠቀሰው ኃይለ
ቃል ግን ቀድሞ ከተጠቀሰው ጋር የሚጣላ አይደለም። በኋለኛው ትእዛዙም
ቢኾን ቃለ ወንጌል ሊነገራቸው ለሚገባቸው እንጂ እንዲሁ ለሰዎች ኹሉ
መስበክ እንደሚገባ አላዘዘምና (1ኛ ቆሮ.2፡14)። ሊነገራቸው ለሚገባቸውስ
[“እንግዲህ አትፍሩአቸው፤ ነፍስን መግደል የማይቻላቸውን አትፍሩ”
በማለት] በጥብዓት ሊሰብኩ እንደሚገባቸው አዝዞአቸዋልና (ማቴ.10፡2628)። “ውሾች” በሚል ዘይቤያዊ አነጋገርም በማይድን በደል [lክሕደት]
ውስጥ የሚኖሩና ተስፋ ድኅነት የሌላቸው መኾናቸውን መግለጡ ነው።
“እሪያዎች” ማለቱም ዘወትር በርኵሰት ሕይወት የሚኖሩትን ማመልከቱ
ነው። “ቃለ ወንጌል መስማት አይገባቸውም” ያላቸው እንግዲህ እንደ እነዚህ
ያሉ ሰዎች ናቸው። ንዑድ ክቡር የሚኾን ጳውሎስም ይህንን፦ “ለፍጥረታዊው
ሰው የእግዚአብሔር መንፈስ ነገር ሞኝነት ነውና አይቀበለውም” ብሎ
ግልፅ አድርጎ ሲናገረው መመልከት ይቻላል (1ኛ ቆሮ.2፡14)። በሌሎች
ብዙ አናቅጽም የርኵሰት ሕይወት የሚኖሩ ሰዎች ፍጹማን የኾኑ የእምነት
ትምህርቶችን እንዳይቀበሉ እንደሚያደርጋቸው ጌታችን ተናግሮአል። ስለዚህ
ለእነርሱ ደጆችን መክፈት እንደማይገባ አዘዘ፤ ብዙ ትምህርት ከተማሩ በኋላ
እጅግ ደፋሮች ይኾናሉና። ደገኛ ዝንባሌ ላላቸውና [በመንፈስ] ዐዋቂ ለኾኑ
ሰዎች [መንፈሳዊ] ምሥጢራት ሲገለጡላቸው ምሥጢራቱ ያማሩ የተወደዱ
ናቸውና፤ በአእምሮ _ ሕፃናት ለኾኑ [ለፍጥረታውያን] ሰዎችም እነዚህ
ምሥጢራት ደገኛ የሚኾኑት ሳይገለጡላቸው ቢቀሩ ነውና። “ፍጥረታውያን
ከመኾናቸው የተነሣ ሊረዱአቸው ስለማይችሉ፡ ነገሩ የተከደነባቸው ኾኖ
ይቆይ።' ቢያንስ ካለማወቃቸው የተነሣ ያከብሩአቸዋልና። እሪያ የዕንቍን
ምንነት አያውቅም። ስለዚህ ስለማያውቀው አይየው ካለማወቁ የተነሣ
በእግሩ እንዳይረግጠው አይየው።”
እንደዚህ በማይድን በደል (0ክሕደት) እና ዘወትር በርኵሰት ሕይወት ለሚኖሩ
ሰዎች ቃለ ወንጌል በመስማታቸው ይበልጥ ከመጐዳት በቀር ምንም በቁዔት
አይሰጣቸውምና በእነርሱ ዘንድ ቅዱሱ ነገር ምንነቱን ካለማወቃቸው
የተነሣ የረከሰ ይኾናልና ቃለ ወንጌሉን ስንነግራቸው በእኛ ላይ እጅግ
እንዲታጀሩና እንዲነሣሡ ያደርጋቸዋልና። “በእግራቸው እንዳይረግጡት
ተመልሰውም እንዳይነክሱአችሁ” ማለቱም ይህ ነውና።'
“ሰዎች እነዚህን ነገሮች ከተማሩአቸው በኋላ እንደ ቀድሞ እጅግ ልበ
ደንዳኖችና በእኛ ላይ እንዲነሣሡ በርግጥ ምክንያት ሊኾናቸው አይገባውም
ነበር” ያለ ሰው አለ። ነገር ግን ሰዎቹ እንደዚያ እንዲኾኑ የሚያደርጋቸው
እነርሱ እሪያዎች ስለ ኾኑ እንጂ የሚነገራቸው ነገሩ በራሱ እንደዚያ እንዲኹኑ
ስላደረጋቸው አይደለም። ዕንቍ ራሱ በእነርሱ ሲረገጥ፥ ዕንቍው በርግጥ
የተናቀ ስለ ኾነ ሳይኾን በእሪያዎች መካከል ከመጣሉ የተነሣ ነውና።
ጌታችንም ይህንን፦ “ተመልሰው እንዳይነክሱአችሁ” ሲል አስፍቶ አምልቶ
ተናግሮታል። ገርነትን የሚማሩአት መስለው ይሰማሉና# ከተማሩ በኋላ ግን
mአንዱ ግብር ወደ ሌላ ግብር በመለወጥና እንደ ተታለልን ሰዎች ቈጥረውን
በእኛ [በመምህራን በአጠቃላይም በክርስቲያኖች] ላይ ይዘብታሉና፤ያፌዛሉና፤
ይሳለቁማልና። እንዲህም በመኾኑ የተወደደ ጳውሎስም ለቅዱስ ጢሞቴዎስ፦
“ኣንተም ደግሞ ከእርሱ ተጠበቅ፥ የምንናገረውን እጅግ ተቃውሞኣልና” አለው
(2ኛ ጢሞ.4፡15)። በሌላ አንቀጽም እንደዚሁ “ከእነዚህ ደግሞ ራቅ” (2ኛ
ጢሞ.3፡5)፤ “አንድ ጊዜ ኹለት ጊዜም ከገሠጽኸው በኋላ እንዲህ ከሚመስል
ሰው ራቅ” አለ (ቲቶ.3፡10)።
ስለዚህ እንደምትመለከተው ከገዛ ራሳቸው የተነሣ ወደው ፈቅደው አላዋቂዎች
ይኾናሉ እንጂ እንደዚያ ተመልሰው እንዲናከሱ የጦር ዕቃ መሣሪያ
የሚሰጣቸው የሚነገራቸው ቃለ ወንጌል አይደለም። ስለ ኾነም ባለማወቅ
ውስጥ መቆየታቸው የሚያመጣላቸው በቁዔት እንዲሁ ጥቂት አይደለም፤
ከዚህ በላይ ፈጽመው የሚዘባበቱ እንዳይኾኑ ያደርጋቸዋልና። ከተማሩ ግን
ጉዳታቸው ዕጥፍ ድርብ ይኾናል፦
በአንድ መልኩ [ከመዘባበት በቀር] በዚያ ምንም ምን አይጠቀሙምና፤
ይልቁንም እጅግ ይጎዳሉና።
በሌላ መልኩ ደግሞ [ተነሣሥተውብህ] ስፍር ቍጥር የሌለው መከራ
በአንተ ላይ እንዲያመጡ ያደርጋቸዋልና።
ያለ ሐፍረት ካገኙት ኹሉ ጋር የሚገናኙና እጅግ የሚያስደነግጠውም
ምሥጢር የሚንቁ ሰዎች ይህን ያድምጡ። ምሥጢራትን ስናከናውን ደጆችን
[ወይም መጋረጃዎችን] የምንዘጋው [“ጻኡ” ብለን] ንኡሰ ክርስቲያኖችንም
ከቤተ ክርስቲያን አፍአ እንዲኾኑ የምናደርገው ለዚህ ነውና። እነዚህ ሥርዓተ
አምልኮዎቻችን ነውር ነቀፋ አለባቸው ብለን ሳይኾን ብዙዎች ከእነዚህ
ምሥጢራት ለመሳተፍ መዘጋጀት እንደሚገባቸው መጠን ኾነው ስለማይዘጋጁ
ነው። [የተቀደሰውን ጥምቀት ወይም “ቅድሳት ለቅዱሳን” እንዲል ቅዱስ
ቁርባንን ወይም ሌሎች እነዚህን የመሰሉ ቅዱሳት ምሥጢራት ለውሾች -
እምነት ለሌላቸው ሰዎች - መስጠት አይገባምና።] ስለዚሁ ዋና ምክንያትም
ጌታችን ራሱ ለአይሁድ በምሳሌ አስተማራቸው፤ “እያዩ አይመለከቱምና።”
[የባሕርይ አምላክነቱን በገቢር እያዩ “የዮሴፍ ልጅ፣ የጠራቢው ልጅ"
ይሉታልና።] ብርሃነ ዓለም ቅዱስ ጳውሎስም እንደዚህ ባለ መንገድ፦
“ለእያንዳንዱ እንዴት እንደምትመልሱ ታውቁ ዘንድ [ንግግራችሁ ኹልጊዜ
በጨው እንደ ተቀመመ በጸጋ ይኹን] ሲል አዘዘ (ቈላስ.4፡6)።
ለምኑ ይሰጣችሁማል፤ ፈልጉ ታግኙማላችሁI መዝጊያን አንኳኩ ይከፈትላችሁማል"
(7t.7:7)*
እስከ አሁን ድረስ ልዑላንና ዕፁብ ድንቅ የኾኑ ሕግጋተ ወንጌልን ስለ
ሰጣቸው፣ ሰዎች ስሜቶቻቸውን መግራት እንዲችሉ ስላዘዛቸው፣ ወደ
መንግሥተ ሰማያት ወደ ራስዋም ከፍ ከፍ ስላደረጋቸው፣ መላእክትንና
ሊቃነ መላእክትን ሳይኾን መምሰል የተቻላቸውን ያህል እግዚአ ኵሉ
ጌታን እንዲመስሉ ስላደረጋቸው፣ አርድእቱን እነርሱ ራሳቸው ይህን ኹሉ
እንዲያደርጉ ብቻ ሳይኾን ሌሎችንም እንዲያቀኑ፥ ክፉውን ደጉን እንዲለዩ፥
ውሾችንና ውሾች ያልኾኑትን እንዲለዩ (በሰዎች ዘንድ እንደዚህ የተደበቁ ብዙ
ይኖራሉና) ስላዘዛቸው፥ ከዚህ ኹሉ በኋላም ልክ ቅዱስ ጴጥሮስ “እንኪያስ
ማን ሊድን ይችላል?“ እና “የባልና ሚስት ሥርዓት እንደዚህ ከኾነ መጋባት
አይጠቅምም” እንዳለው እነዚህ የታዘዙአቸው ነገሮች እጅግ አስጨናቂዎችና
የማይቻሉ ናቸው” ብለው እንዳያስቡና እንደዚህ ያለ ነገር እንዳይናገሩ
ሊያሳምናቸው ብሎ መጀመሪያ ላይ በተግባር አከናውኖ ቀላል መኾኑን
በብዙ ምክንያት አሳያቸው (ማቴ.19፡25፣10)። ከዚህ ኹሉ በኋላም እንደ ገና
ተጋድሎአችንን እንዲሁ ቀላል እንዲኾን የሚያደርግልንና ለዚህ ኹሉ ነገር
መቋጫ የኾነውን ነገር ይኸውም ጽኑዕ በኾኑ ጸሎታት ስለ መደገፍ ነገረን።
“ስለዚህ” አለ ጌታችን፥ “ልንጋደል የሚገባን እኛ ብቻችንን አይደለም፤ ከላይ
ከሰማይም ረድኤት ልንለምን ይገባናል እንጂ። ይህን ያደረግን እንደ ኾነ
ረድኤተ እግዚአብሔር ወደ እኛ ትመጣለችና፤ በተጋድሎአችንም ኹሉ
ትረዳናለች፥ ቀላልም ታደርግልናለችና=” ስለዚህ እንድንለምነው አዘዘን፤ እንደሚሰጠን ደግሞ ቃል ገባልን።
ነገር ግን ያዘዘን እንዲሁ እንድንለምነው ብቻ አይደለም ስንለምነው ይህን
እጅግ በጽናትና በትጋት ልናከናውነው እንደሚገባንም ጭምር ነው እንጂ።
“ፈልጉ” የሚለው ቃል ትርጉሙ ይህ ነውና። የሚፈልግ ሰው እርሱ በአእምሮው
ውስጥ ያለውን ማናቸውም ባዕድ አሳብ አውጥቶና ረስቶ ሕሊናው ኹሉ
ትኩረት የሚያደርገው በዚያ በሚፈልገው ነገር ላይ ብቻ ነውና፣ በአጠገቡ
ያሉት ሰዎችን እንኳን እስካለመመልከት ይደርሳልና። ይህ እየተናገርሁት
ያለሁት ነገር ምን ማለቴ እንደ ኾነም ወርቅ ወይም አገልጋይ የጠፋባቸውና
ከእነርሱ በኋላ አጥብቀው የሚፈልጉ ሰዎች በደንብ ያውቁታል።
“ፈልጉ” በማለት እንግዲህ ይሀን በግልፅ አመለከተ፤ “አንኳኩ” በማለት ደግሞ
[መንግሥተ ሰማያትንና ገቢረ ሠናይን ለማግኘት ብለን] አጥብቀንና እንደ
እሳት በነደደ ልብ ኾነን ልንቀርብ እንደሚገባን ሲናገር ነው።
ስለዚህ ሰው ሆይ! በቀቢጸ ተስፋ አትያዝ፤ ገቢረ ሠናይን ለመያዝም የዚህን
ዓለም ሀብት ፈልገው ከሚተጉት ሰዎች በላይ ልል ዘሊል አትኹን። የዚህን
ዓለም ሀብት ብዙ ጊዜ ፈልገኸዋልና፤ አላገኘኸውምም። ነገር ግን መቼ
እንደምታገኘው ይህ አንድ ነገር ርግጠኛ ባትኾንም፥ ይህን ለመፈለግ
የትኛውንም ዓይነት ብልሐት ተጠቅመህ ትንቀሳቀሳለህ። እዚህ ላይ ግን
ምንም እንኳን በርግጥ እንደምታገኘው ተስፋ የተሰጠህ ቢኾንም ጥቂት
ትጋትስ እንኳን አታሳይም። ትጋት አሳይተህ ፈጥነህ ያላገኘህ እንደ ኾነም
በዚህ ተስፋ አትቁረጥ። ደጁን “ፈጥኖ” ባይከፍትልንም እንኳን ይህን
ማድረጋችን አዘውትረን ልንቀጥለው እንደሚገባን ሲያመለከት ጌታችን
“አንኳኩ” ብሎአልና። [“አንኳኩ" ያለን ሊከፍትልን እንጂ እጃችንን ለመላጥ
አይደለምና።]
(፭) ምናልባት ንግግሬን የተጠራጠርህ እንደ ኾነም ቢያንስ ጌታችን የተናገረውን
ምሳሌ እመን፤ እንዲህ ያለውን፦
ከእናንተ ልጁ እንጀራ ቢለምነው* ድንጋይን የሚሰጠው ግን ሰው ነው? (ማቴ.7
9)*
ምክንያቱም በሰዎች ዘንድ አጥብቀህ ብትፈልግና ብታንኳኳ፡ አስቸጋሪና ነዝናዛ
ተደርገህ ትቈጠራለህ። በእግዚአብሔር ዘንድ ግን እርሱን ባለማስቸገርሀና
ባለመነዝነዝህ እጅግ ታሳዝነዋለህ። ስለዚህ አጥብቀህ ብትለምን በአንድ
ጊዜ ባትቀበልም እንኳን በርግጠኝነት ትቀበላለህ። ደጁ የተዘጋው ለዚህ
ነውና - እንድታንኳኳ! ፈጥኖ ያልመለሰልህ ለዚህ ነውና - እንድትለምን
ስለዚህ እነዚህን ነገሮች በማድረግ ጽና፤ በርግጠኝነትም ታገኛለህ። “ለም ባልቀበልስ?" እንዳትልም እንደ ገና መከራከርያዎችን በማስቀመጥ እንደዚህ
ያለውን አሳብህን ዘ”ብህ" ሰዋዊ በኾኑ አገላለፆች አማካኝነት ይበልጥ
እንድንተማመን አደረገን" እንድንለምን ብቻ ሳይኾን መለመን የሚገባንን
ነገ እንድንለምን አመለከተን።
tእናንተ መካከል አባት ኾኖ ሳለ ልጁ እንጀራ ቢለምነው ድንጋይን የሚሰጠው
iን ነው? ” ስለዚህ ለምነህ ያልተቀበልህ እንደ ኾነ፡ ያለመቀበልህ ምክንያቱ
ድንጋይ ስለ ለመንህ ነው። ልጅ ብትኾንም እንኳን ልጅነትህ ብቻውን
እንድትቀበል አያደርግህም፤ እንዲያውም እንዳትቀበል ዕንቅፋት ይኾንብሃል
እንጂ። ልጅ ኾነህ ሳለ የማይጠቅም ነገር ለምነሃልና።
ስለዚህም መንፈሳዊ ነገሮችን ኹሉ እንጂ የዚህ ዓለም የኾኑ ምኑናን ነገሮችን
አትለምን፤ ያን ጊዜም በርግጥ ትቀበላለሀ። ጠቢቡ ሰሎሞን መለመን
የሚገባውን ነገር [“በሕዝብህ ላይ መፍረድ ይችል ዘንድ፥ መልካሙንና
ክፉውንም ይለይ ዘንድ ለባሪያህ አስተዋይ ልቡና ስጠው፤ አለዚያ'ማ በዚህ
በታላቅ ሕዝብህ ላይ ይፈርድ ዘንድ ማን ይችላል?” በማለት] ስለ ለመነ
እንዴት ፈጥኖ ተቀበለ (1ኛ ነገ.3፡10-14፣ 2ኛ ዜና.1፡11-12)። ስለዚህ አንድ
የሚጸልይ ሰው ኹለት ነገሮች የግድ እንዲያስፈልጉት ትመለከታለህ፦
[አንደኛ] አጥብቆ መለመን፣
[ኹለተኛ] መለመን የሚገባውን መለመን!
“እናንተ እንኳን አባቶች ብትኾኑም፥ ልጆቻችሁ እስኪጠይቁዋችሁ ድረስ
ትቆያላችሁ" ይላል ጌታችን፥ “የማይረባቸውን ነገር የለመኑአችሁ እንደ
ኾነም መስጠቱን ትከለክሉአቸዋላችሁ" የሚረባ ነገር ለምነው እንደ ኾነ
ግን ጥያቄአቸውን ተቀብላችሁ ትሰጡአቸዋላችሁ።” ስለዚህ አንተም እነዚህን
ነገሮች በማወቅ እስክትቀበል ድረስ ትተህ አትኺድº እስክታገኝ ድረስ
አትመለስ ደጁ እስኪከፈት ድረስ ትጋትህን አትቀንስ" እንደዚህ ባለ ሕሊና
የምትቀርብ ከኾነና “ካልሰጠኸኝ አልለቅህም” የምትል ከኾነ በእውነት ያለ
ሓሰት ትቀበላለህና። እንዲሰጥህ የለመንኸው እርሱ ሊሰጥህ የሚገባውን፣
አንተንም የሚረባህን ነውና። እነዚህስ ምንድን ናቸው? መንፈሳዊ የኾኑ
ነገሮች ኹሉ የበደሉህን ሰዎች ይቅር ማለትንና ለራስህ ይቅርታ መለመንን፣
“አለ ቊጣና አለ ክፉ አሳብ የተቀደሱትን እጆች" ማንሣት ናቸው (1ኛ
ጢሞ.2፡8)። የምንለምነው እንደዚህ ባለ መንገድ ከኾነ እንቀበላለንናE ነገር
ግን የብዙዎቻችን ልመና የጸጥተኛ ሳይኾን የፌዝና የሰካራም ሰው አጠያየቅ
ነው።
“መንፈሳዊ ነገሮችንም ቢኾኑ ለምኜ ያልተቀበልሁ እንደ ኾነስ?” ብሎ የጠየቀ
ሰው አለ። በርግጥ አጥብቀህ ስላላንኳኳህ ነው ወይም ራስህን ልትቀበለው
ላለው ነገር ያልተገባህ ስላደረግህ ነው፤ ወይም ደግሞ ጥቂት አንኳኩተህ
ፈጥነህ ስለ ኼድህ ነው።
“መለመን የሚገባንን ነገር ያልተናገረው ታዲያ ለምንድን ነው?" የሚል
ጥያቄ ሊነሣ ይችላል። አይደለም! አስቀድመን በጠቀስናቸው ነገሮች
ኹሉ ተናግሮአቸዋል፤ ምን ይዘን ወደ እርሱ ልንቀርብ እንደሚገባንም
አመልክቶአል። ስለዚህ፦ “ወደ እርሱ ቀረብሁ፤ ነገር ግን አልተቀበልሁም"
አትበል" ያልተቀበልነው፥ ደግነት ከክፋት የራቀውን ያህል በሥጋ ከወለዱን
አባቶች በላይ እጅግ አብልጦ በሚወድደን በእግዚአብሔር ምክንያት
አይደለምና።
እናንተ ክፉዎች ስትኾኑ ለልጆቻችሁ መልካም ስጦታ መስጠትን ካወችሁ*
በሰማያት ያለው አባታችሁ ለሚለምኑት እንዴት አብልጦ መልም ነገርን
ይሰጣቸው? (ማቴ711)
እንደዚህ ብሎ መናገሩ፥ ከእርሱ መልካምነት አንጻር የሥጋ ወላጅነት
[ለባሕርይው] ክፋት ጥመት የሚስማማው እንደ ኾነ፣ እርሱ ግን [በባሕርይው]
ለሰው ልጆች ያለው ፍቅር (ቸርነት) ምን ያህል ጥልቅ መኾኑን መግለጥ
ወድዶ ነው እንጂ በሰው ልጆች ተፈጥሮ ላይ ክፉ ስም ለማምጣት ወይም
የሰው ዘር ክፉ ነው ብሎ ለመንቀፍ አይደለም።
እንግዲህ ፈጽሞ ተስፋ የቈረጠውን ሰው ሳይቀር ተስፋ እንዲኖረው ኃይል
የሚሰጠውንና ከመነገር የሚያልፈውን መከራከርያ አስተዋልህን?
እዚህ ላይ በርግጥ በሥጋ አባቶቻችን አንጻር የእርሱን መጠን አለፍ ፍቅር
ገልጦልናል። ከዚህ ቀደም ብሎ ግን ይህንን ነግሮን የነበረው በስጦታዎቹ
መብለጥ አንጻር ነበር፤ ይኸውም በነፍስና በሰውነት አንጻር ማለቴ ነው
(ማቴ.6፡25)። ይህን ያስረዳን ዘንድ ከስጦታዎቹ ስለሚበልጠው ዋናው ነገር
ወይም ሰው ኾኖ ወደዚህ ዓለም ስለ መጣው አመጣጥ አንሥቶ አልነገረንም።
እስከ አሁን ድረስም የባሕርይ ልጁን ለሕማም ለሞት አሳልፎ የሰጠው እርሱ
“ኹሉን ነገር እንዲያው እንዴት አይሰጠንም?'' ብሎ አልተናገረም። እስከዚህ
ጊዜ ድረስ [ስለ ኹላችን ቤዛ] ገና ለሕማም ለሞት አልተሰጠም ነበርና። ንዑድ
ክቡር የሚኾን ጳውሎስ ግን ይህንን በኋላ፦ “ለገዛ ልጁ ያልራራለት ነገር ግን
ስለ ኹላችን አሳልፎ የሰጠው ያው ከእርሱ ጋር ደግሞ ኹሉን ነገር እንዲያው
እንዴት አይሰጠንም?” ሲል ነግሮናል (ሮሜ.8፡32)። ከእነዚህ ሰዎች ጋር
ጌታችን ይነጋገር የነበረው ግን ሰዋዊ የኾኑ ምሳሌዎችን በማንሣት ነው‥
(3) ከዚህ በኋላም የገዛ ሥራዎቻችንን ችላ ብለን በጸሎት [ብቻ] ልንተማመን
እንደማይገባን ወይም ብዙ ገድላትን እየፈጸምን ሳለ በገድሎቻችን ብቻ
እንዳንታመን፡ ይልቁንም ከላይ ከሰማይም ረድኤተ እግዚአብሔርን ልንሻና
ከዚህም ”ር የራሳችንን ድርሻ ልንወጣ እንደሚገባን ያመለክት ዘንድ፡ ቀጥሎ
8ንዱን ከኣንዱ ጋር አሰናስሎ አቀረበልን። ከሌላ ብዙ ምዕዳን በኋላ እንዴት
ልንጸልይ እንደሚገባንም ጭምር እንዳስተማረን ኹሉ፡ እንዴት ልንጸልይ
እንደሚገባን ካስተማረን በኋላም እንደ ገና ምን ማድረግ እንደሚገባን ምዕዳን
ወደ መስጠት ተመልሶአልና" አሁንም ከዚያ በኋላ እንደ ገና እንዴት
አዘውትረን ልንጸልይ እንደሚገባን “ፈልጉ” እና “አንኳኩ” ኣለን። ቀጥሎም
እንደ ገና ራሳችንን እንዴት ትጉሃን ማድረግ እንደሚገባን ነገረን፡ እንዲህ
ሲል፡
ንግህ ሰዎች ሊያደርጉላችሁ የምትወዱትን ኹሉ እናንተ ደግሞ እንዲሁ
ኢድርጉላቸው *(ማቴ.712)
ኹሉንም እንደ ሸማ ጠቅልሎ እንደ ወርቅ አንከባልሎ አቀረበው። ሠናይ
ምግባርም ለማድረጉ ቀሊል፣ በሰዎች ኹሉ ዘንድም የታወቀ የተረዳ እንደ
ኾነ አመለከተ።
“ሊያደርጉላችሁ የምትወዱትን ኹሉ” ብቻ ግን አላለም፤ “እንግዲህ ሰዎች
ሊያደርጉላችሁ የምትወዱትን ኹሉ” ብሎም ጨምሮ ተናገረ እንጂ።
“እንግዲv” የሚለውን ኃይለ ቃል እንዲሁ ያለ ዓላማ የጨመረው አይደለምና
ኅቡዕ የኾነ ምሥጢር በውስጡ ስላለው ነው እንጂ። [ጸሎት አድርሳችሁ
በእግዚአብሔር ዘንድ] መደመጥን የምትፈልጉ ከኾነ፥ ኣስቀድሜ ካልሁት
ነገር ጋር ጨምራችሁ እነዚህንም ነገሮች ተግብሩአቸው” ሲል ነውና።
[እግዚአብሔር እንዲሰማን የምንፈልጋቸው] እነዚህ ነገሮችስ ምን ምን
ናቸው? “ሰዎች ሊያደርጉላችሁ የምትወዱትን ኹሉ” ናቸው። እንግዲህ
እዚህም ላይ ከጸሎት ጋር አብረን ደገኛ ምግባርም እንደሚያሻን እንዳመለከተ
ታያለህን? “እርሱ እግዚአብሔር ነው፤ እኔ ግን ሰው ነኝ" ታዲያ ይህ እንዴት
ይቻለኛል?" እንዳትልም “እግዚአብሔር ሊያደርግላችሁ የምትወዱትን ኹሉ
ለባልንጀሮቻችሁ አድርጉላቸው" ኣላለም። ታዲያ ምን አለ? “እንደ አንተ
ያለ ሰው ሊያደርግልህ የምትወድደውን ኹሉ አንተ ደግሞ ለባልንጀራሀ
እንዲሁ አድርግለት።” እንግዲህ ከዚህ በላይ ምን ቀሊል ትእዛዝ አለ? ከዚህ
በላይ ምን ልዝብ ሕግ አለ?
ከክብር አክሊሉ በፊት ያለው ክብርም እንደዚሁ እጅግ ታላቅ ነው።
ሕግም ነቢያትም ይህ ነውና"
ስለዚህ ሠናይ ምግባርን መሥራት እንደ ተፈጥሮአችን (እንደ ሰውነታችን
መጠን) እንደ ኾነ [ሰዎች ምን ቢያደርጉልን እናውቃለንና] እኛ ራሳችን
ኃላፊነታችን ምን እንደ ኾነ እንደምናውቀው አላውቅም በሚል አጥርም
hለላ ማግኘት እንደማይቻለን ከዚህ ግልፅ ነው።
በጠበበው ደጅ ግቡ፤ ወደ ጥፋት የሚወስደው ደጅ ሰፊ* መንገዱም ትልቅ ነውና*
ወደ እርሱም የሚገቡ ብዙዎች ናቸው" ወደ ሕይወት የሚወስደው ደጅ የጠበበ+
መንገዱም የቀጠነ ነውና* የሚያገኙትም ጥቂቶች ናቸው” (ማቴ.7፡13-14)።
ጥቂት ቆይቶ፦ “ቀንበሬ ልዝብ ሸክሜም ቀሊል ነው" ብሎአል (ማቴ.11፡
30)። ከዚህ ቀደም ብሎም እንደዚህ ቀሊልነቱን ተናግሮ ነበር። ታዲያ እዚህ
ላይ ፍኖቱ እንዴት ጠባብና ቀጭን መኾኑ ሊናገር ቻለ? በመጀመሪያ ደረጃ
በአንቃዕድዎ ኾነህ የተከታተልህ እንደ ኾነ እዚህ ላይም ቢኾን የተናገረው
ትእዛዙ ቀሊል፣ ልዝብና መከናወን የሚችል መኾኑን ነው። “መንገዱ ጠባብና
ቀጭን ኾኖ ሳለ እንዴት ብሎ ነው ቀሊል የሚኾነው?” ሊባል ይችላል።
ምክንያቱም፦
መንገድም ደጅም ነውና። ሌላውም ቢኾን ሰፊ ቢኾንም ቅሉ እንደዚሁ
መንገድም ደጅም ነውና።
ዳግመኛም በዚህ ጠባብና ቀጭን መንገድ ያሉት መከራዎችም ኾኑ
ተድላ ደስታዎች አላፊ ጠፊ ናቸው እንጂ ለዘለዓለም ጸንተው የሚኖሩ
አይደሉምና።
መልካም ምግባር ግን ቀላል የሚኾነው በዚህ አንጻር ብቻ አይደለም፤
ከፍጻሜውም አንጻር እጅግ ቀላል ነው። ፆራችንና ጋራችን የሚያልፍ መኾኑ
ብቻ ሳይኾን ደገኛ ከኾነው ፍጻሜአቸው የተነሣም በጣር በጋር ላሉት ኹሉ
ከሚሰጠው መጽናናት አንጻርም ቀሊላን ናቸው - ፍጻሜያቸው ሕይወት
ነውና።
[አንደኛ] የሚያገኘን መከራ ጊዜያዊ ስለ ኾነ፣
[ኹለተኛ] የምናገኛቸው የክብር አክሊላት ለዘለዓለም ጸንተው የሚኖሩ
ስለ ኾኑ፣
[ሦስተኛ] የክብር አክሊሉ የሚሰ'ጠን መጀመሪያ መከራው ካገኘን በኋላ
ስለ ኾነ ጣዕሙን እንረዳዋለንና ለመከራችን የምናገኘው መጽናናት
እጅግ ታላቅ ነው።
እንዲህም በመኾኑ ንዑድ ክቡር የሚኾን ጳውሎስ መከራን “ቀላል” ብሎ
ጠራው። ቀላልነቱ ግን ከሚደርሰው መከራ ዓይነትነት ሳይኾን ተጋድሎውን
ከሚያከናውኑ ሰዎች ሕሊናና ለወደ ፊቱ ከሚጠብቃቸው ተስፋ መንግሥተ
ሰማያት እንጻር ነው" የማይታየውን እንጂ የሚታየውን ባንመለከት: ቀላል
የኾነ የጊዜው መክራችን የክብርን የዘለዓለም ብዛት ከኹለ መጠን ይልቅ
ያደርግልናልና የሚታየው የጊዜው ነውና የማይታየው ግን የዘለዓለም
ነው" ይላልና (2ኛ ቆሮ.4 17-18)። ለቋትለኞች (ለባሕረኞች) ማዕበሌና
ባሕሩ ለወታደሮች ለሞት የሚያደርሰው መከራቸውና ቁስላቸው፣ ለገበሬዎች
ክረምታቱና ውርጩ ትግል ለሚጋጠሙ ሰዎችም ከተጋጣሚዎቻቸው
የሚቀበሉት ቡጢዎች ሊያገኙት ያለውን ጊዜያዊ ሽልማት ይህን ኹሉ
መከራ ቀሊልና የሚታዦት የሚያደርግላቸው ከኾነ፡ መንግሥተ ሰማያትን፣
በዚያ ያለውና በሰው አንደበት ሊነገር የማይችለው በጎ በጎ ነገር፣ እንደዚሁም
የዘለዓለም የኾነው ክብር ደግሞ ይበልጥ የዚህ ዓለም መከራዎችን ለአንድ
ተጋዳሊ እንዳይከብዱት ያደርጉለታል። ወይም ደግሞ ሰዎች ይህም ቢኾን
ክቡድ ካደረገባቸው፡ እንደዚህ ያለው አሳብ ከገዛ ግድየለሽነታቸው በቀር
ከምንም የሚመነጭ አይደለም።
ያም ኾነ ይህ በልብ መታሰቡ፣ በቃል መነገሩ በቅዱሳት መጻሕፍትም
መዘከሩ ከፍ ከፍ ይበልና ጌታችን ይህንን እንዴት በሌላ መልኩ ቀሊል
እንዳደረገው ተመልከት። ከውሾች ጋር አንድነት ኅብረት እንዳይኖራቸው
ማዘዝ ብቻ ያይደለ የራስ የኾነውን ሠናይ ነገርም ለእሪያዎች መስጠት
እንደማይገባቸው፣ “ሐሰተኞች ነቢያትን” ሊያውቁአቸው እንደሚገባ፥
በአጠቃላይ ሰዎች (ክርስቲያኖች) ዘወትር በእውነተኛ የጦር ሜዳ እንዳሉ
አድርገው እንዲያስቡ ነግሯቸዋልና። መንገዱ “ፀባብ” ተብሎ መጠራቱም
ነገርዬውን ቀላል እንዲኾን ከማድረግ አንጻር የሚያበረክተው አስተዋጽኦ
ታላቅ ነው፤ ሰዎች ንቁዎች እንዲኾኑ ያደርጋቸዋልና። ንዋይ ኅሩይ ጳውሎስ፦
“መጋደላችን ከደምና ከሥጋ ጋር አይደለም” ብሎ ሲል ሰዎች በቀቢጸ ተስፋ
እንዲያዙ ብሎ አስቦ ሳይኾን የተጋድሎ መንፈሳቸውን ሊቀሰቅስ ሽቶ ነውና
(ኤፌ.6፡12)። ጌታችንም እንደዚሁ እዚህ ላይ እንደዚህ ማለቱ መንገደኞቹን
ከእንቅልፋቸው ሊቀሰቅሳቸው ሽቶ ፍኖቱን “ጉጻጉጽ የበዛበት (ሸካራ) ብሎ
ጠራው። ሰዎች ንቁዎች እንዲኾኑ ያደረጋቸው ግን በዚህ መንገድ ብቻ
አይደለም፤ ከዚህም ጋር የሚያውኩአቸው ሌሎች ብዙዎች እንዳሉ በመንገርም
ጭምር ነው እንጂ። ከዚህ እጅግ የሚከፋው ደግሞ እነዚህ የሚያውኩአቸው
ይህን የሚያደርጉት ራሳቸውን ደብቀው እንጂ በግልፅ አለመኾኑ ነው።
የሐሰተኞች ነቢያት መልክ እንደዚህ ያለ ነውና። “ነገር ግን” ይላል ጌታችን ፥
“የት እንደሚያደርስ እንጂ መንገዱ ጎጻጉጽ የበዛበትና ቀጭን መኾኑን ብቻ
አትመልከቱ። ተቃራኒው መንገድም እንደዚሁ ፍጻሜው ምን እንደ ኾነ
እንጂ ስፉሕ መኾኑን ብቻ አትዩ።”
በሌላ አንቀጽ ላይ “ግፈኞችም ይናጠቁአታል” እንዳለ፥ እዚህ ላይ ጌታችን እነዚህን ኹሉ የተናገረው ንቃታችንን በደንብ ለመቀስቀስ ነው (ማቴ.11:
- አንድ ሰው በውድድር ውስጥ እያለ ዳኛው እጅግ ተደንቆ የሚያደርገውን
ትግል እየተመለከተ እንደ ኾነ ሲያስተውል እርሱም ይበልጥ ይነቃቃልና።
ስለዚህ ብዙ የሚያሳዝኑ ነገሮች በእኛ ላይ ሲደርሱ በዚህ የምንመረር
አንኹን። [ፍኖተ ክርስቶስ ትእዛዛቱንም መፈጸም ማለትም ስለ ክርስቶስ
ብሎ መታገሥ፣ መራብ፣ መጠማት፣ ጠላትን ማፍቀር መንኖ ጥሪትን ገንዘብ
ማድረግ፣ ሕሊናን ከእኩይ አሳብ መመለስ፣ ትሕትና፣ በአጠቃላይ ይህን
የመሰለ የጻድቃን ምግባር ኹሉ] መንገዱ ቀጭን ነውና፤ ደጁም ጠባብ ነውና፥
ከተማይቱ ግን እንደዚህ አይደለችምና። ስለዚህ አንድ ሰውስ እንኳ በዚህ
ዓለም ማረፍን አያስብ፤ በወዲያኛው ዓለምም [ምስጋናው ዕረፍቱ ዕረፍቱም
ምስጋናው ኾኖለት መኖርን እንጂ] መከራን አይጠብቅ።
“የሚያገኙትም ጥቂቶች ናቸው” ሲልም እዚህ ላይ የብዙዎች ግድየለሽነትን
እየተናገረ ሲኾን፥ ሰማዕያኑ የብዙዎቹ በዚህ ዓለም ተድላ ደስታ ማድረግን
ሳይኾን የጥቂቶቹን ተጋድሎ ሊያስቡ እንደሚገባቸው ሲያስተምር ነው።
ብዙዎቹ በቀጭኑ መንገድ በጠባቡ ደጅ ከመኼድ ይልቅ ምርጫቸው እንኳን
አያደርጉትምና - ይህም እጅግ የከፋ በደል ነው። እኛ ግን ብዙዎቹን
ልንመለከት አይገባንም፤ ወይም በብዙዎቹ በዚያ መኼድ ልባችን ሊታወክ
አይገባውም። ጥቂቶቹን አብነት አድርገንና በኹሉም ረገድ ራሳችንን
መንፈሳዊ ትጥቅ አስታጥቀን በእነርሱ አሠረ ፍኖት በጠባቡ ደጅ ልንጓዝ
ይገባናል እንጂ።
በቀጭኑ መንገድ ከመጓዛችንም ጎን ለጎን ከዚሁ ፍኖት ራሱ ሊጥሉን የሚችሉ
ብዙዎችም አሉ። እንዲህም በመኾኑ ከዚህ እንጠበቅ ዘንድ አስቦ ጌታችን
እንዲህ ሲል ጨምሮ ተናገረ፦
(፰) በግ ለምድ ለብሰው ከሚመጡባችሁ በውስጣቸው ግን ነጣቂዎች ተኵላዎች hኾኑ
ከሐሰተኞች ነቢያት ተጠንቀቁ (ማቴ.7.15)
ከከላባቱና ከእሪያዎቹ በተጨማሪ እነሆ አሁን ደግሞ ሌላ የከፋ ዓይነት ደባና
ተንኰል! ከለባቱና እሪያዎቹ የተሰወሩ ያይደሉ ክሱታን ናቸውና፤ እነዚህ
ግን ራሳቸውን ሰውረው የሚመጡ ናቸውና። ስለዚሁ ምክንያትም፥ ሰዎች
ለከለባቱ እንዳይሰጡ፣ በእሪያዎቹ ፊት እንዳይጥሉ፣ ሐሰተኞቹን ነቢያት
ግን ሊያዩአቸው ስለማይችሉ ገና ከመነሻው አንሥተው እንዲጠነቀቁአቸው
አዘዛቸው። በመኾኑም “ተጠንቀቁ” አለ፤ አጥርተን አይተን ልንለያቸው
(ልናውቃቸው) እንደሚገባን ሲነግረን ነው። [በትሕትና የሚናገሩ፥ ነገር ግን
ከትምህርተ ክርስቶስ የሚያወጡን ናቸውና።]
ቀጥሎም ወደ ሕይወት የሚወስደው መንገድ ቀጭን እንደ ኾነ ወደ
ተቃራኒውና ወደ ሰፊው ጎዳና የሚኼዱት ብዙዎች እንደ ኾኑ ከእሪያዎችና
ከውሾች ሊጠበቁ እንደሚገባቸው ከዚሁ ኹሉ ጋራም ከሌላ እጅግ ጽኑö
ከኾነ ክፋት ይኸውም ከተኵላዎች ሊጠነቀቁ እንደሚገባቸው፣ አዎን
ብዙዎች ከሚኼዱበት መንገድ በተቃራኒ ሊጓዙ እንደሚገባቸው በተቃራኒ
ከመኼዳቸውም በላይ እነዚህ ኹሉ መከራዎች እንዳሉአቸው ሰምተው በዚሁ
ኹሉ ጭንቀት ውስጥ እንዳይገቡ አስቦ፥ በአባቶቻቸው ዘመን የተደረገውን
ነገር “ሐሰተኞች ነቢያት” ሲል አዘከራቸው። ያን ጊዜም ከዚህ ዘመን ባልተናነሰ
መልኩ እንደዚህ ያሉ ነገሮች ተፈጽመዋልና። “ስለዚህ እላችኋለሁ! አለ
ጌታችን፥ “በዚህ ልባችሁ አይታወክ፤ ምንም አዲስ ወይም እንግዳ ነገር
አልደረሰባችሁምና# ዲያብሎስ ዘወትር ለእውነት ኹሉ በኅቡዕ የሚቀራረብ
ማታለያ ያሰናዳልና#”
እዚህ ላይ “ሐሰተኞች ነቢያት” በሚለው አገላለፁም፥ ለእኔ እንደሚረ'ዳኝ
ስለ መናፍቃን ሳይኾን በጎ ምግባር ያላቸው መስለውና ጭምበል አጥልቀው
ነገር ግን የርኵሰት ሕይወት የሚኖሩትን ሰዎች ነው። ይኸውም ብዙዎች
“አታላዮች” በሚል ስም የሚጠሩአቸው ናቸው። በመኾኑም ጌታችንም ጨምሮ
እንዲህ አለ፦
ከፍሬያቸው ታውቋቸዋላችሁ” (ማቴ.7፡16)
አንድ ሰው በመናፍቃን ዘንድ [ሃይማኖት ስለሌለው ባያጸድቅም] ተጨባጭ
የኾነ በጎ ምግባር ሊያገኝ ይችላል። በእነዚህ [በሐሰተኞቹ ነቢያት] ዘንድ
ግን ፈጽሞ አያገኝም። [መንፈሳውያን መስለው ከትምህርተ ቤተ ክርስቲያን፣
ከፍኖተ አበው የሚያርቁ ሥጋውያን ናቸውና። መልካም ዛፍ መስለው
ቢታዩም ቅሉ ፍሬአቸው ግን ክፉ ነውና።]
“በእነዚህ ነገሮች (በፍሬዎቹ) ሳይቀር ቢያታልሉስ?” ሊባል ይችላል።
“አይቻላቸውም! በቀላሉ ይታወቃሉ። ሰዎች እንዲኼዱበት ያዘዝሁት መንገድ
መለያው መከራና ሕማም ነውና። ግብዞች ግን መከራና ሕማም ሊቀበሉ
አይፈቅዱም፤ ግብዞች የሚወድዱት ታይታን ብቻ ነው። ስለዚህ አንድ ሰው
እውነተኛም ኾነ ሐሰተኛ በቀላሉ ይታወቃል።” በመኾኑም ልንመለከት
የሚገባን ጭምብል ያጠለቁትን እነዚህን ሳይኾን በእርግጥ በዚሁ ፍኖት
የሚኼዱትን ጥቂቶቹን እንደ ኾነ በማዘዝ፣ “የሚያገኙት ጥቂቶች ናቸው"
ብሎ በመናገርም ምንም እንኳን እንደሚያገኙት ኾነው ቢያስመስሉም
እነዚህን ግብዞች እንደ ገና ከእነዚያ ሕይወት ከማያገኙ ብዙዎች መካከል
እንደ ኾኑ ገለጠ።
“ነገር ግን ጌታችን ክርስቶስ እነዚህን ሰዎች ያልገለጣቸው ለምንድን ነው?
ለምን እኛ እንድንጠነቀቃቸው አዘዘን?” ብሎ የሚጠይቅ ሰው ሊኖር ይችላል። እኛ፣
[አንደኛ] ዘወትር ንቁዎች እንድንኾን
[ኹለተኛ] ለተጋድሎ እንድንዘጋጅ
[ሦስተኛ] ከተሰወሩና ከተገለጡ ጠላቶቻችን እንድንጠበቅ ፈልጎ ነው።
ይኸውም ንዑድ ክቡር የሚኾን ጳውሎስ፡ “በመልካምና በሚያቆላምጥ
ንግግርም ተንኰል የሌለባቸውን ሰዎች ልብ ያታልላሉ” እንዳለው ነው
(ሮሜ.16፡18)። ስለዚህ አሁን እንኳን ሳይቀር እንደዚህ ያሉ ሰዎችን
ብንመለከት በዚህ ልባችን አይታወክ። በፍጹም! ክብር ይግባውና ጌታችን
hርስቶስ ከመጀመሪያው አንሥቶ የነገረን ለዚህም ጭምር ነውና።
ዳግመኛም የጌታችንን ደግነት ተመልከት- “ተጠንቀቁአቸው፣ ተዘናግታችሁና
ጥበብ የጎደላችሁ ኾናችሁ በመካከላቸው አትውደቁ” እንጂ “ቅጡአቸው”
አላለምና። “እንደዚህ ያሉትን ሰዎች ለመለየት የሚቻል አይደለም”
እንዳትልም እንደ ገና ሰዋዊ የኾነ አመክንዮን እንዲህ ሲል አመጣ፦
hእሾኸ ወይን፥ ከኩርንችትስ በለስ ይለቀማልን? እንዲሁ መልካም ዛፍ ኹሉ
መልካም ፍሬ ያደርጋል፤ ክም ዛፍ ክፉ ፍሬ ያደርጋል መልካም ዛፍ ክ ፍሬ
ማፍራት* ወይም ክ ዛፍ መልካም ፍሬ ማፍራት አይቻለውም (ማቴ.71618)
እንዲህ ሲል ነው፦ “እንደዚህ ያሉ ሰዎች በውስጣቸው ምንም በጎ ወይም
የሚጥም ነገር የላቸውም። የበግ ለምድ ብቻ እንዳላት በግ ናቸው፤ [በግ ግን
አይደሉም።] ስለዚህ እንደዚህ ዓይነት ሰዎች ለመለየት ቀላል ነው።” ቅንጣት
ታህል ጥርጣሬ እንኳን እንዳይኖርብህ ብሎም ጌታችን አንዳንድ ተፈጥሮአዊ
ከኾኑ ግዴታዎች ጋር፥ ራሳቸውን ካልኾነ በቀር ሌላ ፍሬ መስጠት
ከማይቻላቸው ጋር አነጻጸራቸው። የተወደደ ጳውሎም ልክ እንደዚሁ፡
“ስለ ሥጋ ማሰብ ሞት ነው፤ ለእግዚአብሔር ሕግ አይገዛምና፥ መገዛትም
ተስኖታልና” አለ (ሮሜ.8፡6-7)። [በሌላ አገላለፅ ሥጋዊ አሳብ መንፈሳዊ ፍሬ
የለውምና ሥጋዊ መኾኑ በዚህ በቀላሉ ይታወቃል።]
ጌታችን ተመሳሳይ ነገሮችን ኹለት ጊዜ ቢናገርም ይህ የሚጣላ አይደለም።
ኾኖም ግን፡ “ምንም እንኳን ክፉ ዛፍ ክፉ ፍሬ ቢያፈራም፥ መልካም
ፍሬም ያፈራል። አንድ ዛፉ ኹለት ፍሬ ካፈራም መልካም ወይም ክፉ
ብሎ ለመለየት ይከብዳል” እንዳትልም ጌታችን “እንደዚህ አይደለም።
ክፉ ዛፍ የሚያፈራው ክፉ ፍሬ ብቻ ነው፤ ፈጽሞም መልካም ፍሬ ማፍራት
አይቻለውም። መልካም ዛፍም እንደዚሁ የሚያፈራው መልካም ፍሬ ብቻ
ነው፤ ፈጽሞም ክፉ ፍሬ ማፍራት አይቻለውም አለ።
“እንግዲያውስ መልካም ሰው ክፉ ሰው አይኾንምን? ወይስ ክፉ ሰው መልካም
መኾን አይቻለውምን? ሕይወት እንደዚህ ባሉ ምሳሌዎች የተሞላች ነችና "
ጌታችን ክርስቶስ ያለው ግን ክፉ ሰዎች አይለወጡም” ወይም “መልካም
ሰዎች ፈጽመው ኣይወድቁም" ሳይኾን “አንድ ሰው በእኩይ ሕይወት ውስጥ
እየኖረ መልካም ፍሬ ማፍራት አይቻለውም" ነው። በርግጥ ክፉ ሰው ክፋቱን
ወደ መልካም መለወጥ ይቻለዋል፤ እኪት በተሞላበት ሕይወት እስከ ቀጠለ
ድረስ ግን መልካም ፍሬ ማፍራት አይቻለውም።
“ታዲያ ምንድን ነው? ዳዊት መልካም ኾኖ ሳለ ክፉ ፍሬ አላፈራምን?"
ዳዊት ይህን ፍሬ ያፈራው በመልካምነቱ እየኖረ ሳለ ሳይኾን በተቀየረ ጊዜ
ነው። በመልካምነቱ ጸንቶ ቢኾን ኖሮ እንደዚህ ያለ ክፉ ፍሬ ማፍራት
እንደማይችል የታወቀ የተረዳ ነውና። የፈጸመውን [በደል] የፈጸመው
በምግባር ጸንቶ በነበረበት ጊዜ አይደለምና።
ጌታችን በእነዚህ ኃይላተ ቃላት እንዲሁ በድንገት ተነሥተው ክፉ
የሚናገሩትን ሰዎችም አፍ ጭምር እየዘጋው ነበር፤ የሐሜተኞችን ከንፈር
ልጓም እያበጀለት ነበር። በሌላ ኣገላለፅ ብዙዎች በጎዎቹን የሚመለከቱአቸው
በክፉዎቹ እሳቤ ስለ ኾነ በዚህ ትምህርቱ ሰበባቸውን ከንቱ አደረገባቸው።
“[እገሌ በጎ ሰው እያለ እርሱን ያማሁት] ተታልዬ ነው፤ ተሳስቼ ነው'
ማለት አይቻልህም። በሥራቸው ማወቅ እንደሚቻልህ በርግጥ ነግሬሃለሁና።
ሥራቸውን እንድትመለከትና በዚህ ፍጹም ልትደነቅ እንደማይገባህ
አዝዣሃለሁና” አላቸው።
(፱) ሐሰተኛ ነቢያቱን እንዲጠነቀቁአቸው ብቻ እንጂ ይቀጡአቸው ዘንድ
ጌታችን ስላላዘዘ ወዲያውኑ በዚሁ ምክንያት የተደናገጡትን ያጽናናቸው፣
ያነሣሣቸውና ይለውጣቸው ዘንድ ሽቶም ሐሰተኞቹ ከእርሱ "እጁ ሊቀበሉት
ያላቸውን ቅጣት እንዲህ ሲል ተናገረ፦
“መልካም ፍሬ የማያደርግ ዛፍ ኹሉ ይቈረጣል፤ ወደ እሳትም ይጣላል” (ማቴ.7፡
19) *
ቀጥሎም ንግግሩ እጅግ የሚያሳዝን እንደ ኾነ እንዳያስቡ ብሎ እንዲህ ሲል
ጨመረ፦
ስለዚህም ከፍሬያቸው ታውቋቸዋላችሁ” (ማቴ.7፡20)።
ይህም “መልካም ፍሬ የማያደርግ ዛፍ ኹሉ ይቈረጣል” የሚለው ቃለ ዘለፋ
የሚናገረው እንደ ተቀዳሚ ርእሰ ጉዳይ አድርጎ ሳይኾን በተግሣጽና በምክር
መልክ ልቡናቸውን ማነቃቃት ሽቶ እንደ ኾነ የሚያመልክት ነው።
እዚህ ላይ እንደዚህ ያለን ፍሬ ያፈሩትን የአይሁድ ሰዎችንም ጭምር
እየጠቆመ እንዳለ ይረዳኛል። ስለ ኾነም በተመሳሳይ ኃይላተ ቃላት
ሊያገኛቸው ያለውን ኵነኔ ምን እንደ ኾነ በማሳየት የመጥምቁ ዮሐንስን
ትምህርት አዘከራቸው። መጥምቁ ዮሐንስም “ምሳር”፣ “የማያፈራ ዛፍ ኹሉ
ይቈረጣል” እና “ወደ እሳት ይጣላል” ብሎ ነበርና (ማቴ.3፡10)።
ቅጣቱ አንድ ብቻ - እርሱም መቃጠል - ቢመስልም ቅሉ፥
ቢመስልም ቅሉ፥ አንድ ሰው
ይህን በጥንቃቄ ሲመለከተው ቅጣቶቹ ኹለት ናቸው# የተቃጠለ ሰው
ያው ከመንግሥተ እግዚአብሔርም ጭምር ውጭ ነውና። ከመንግሥተ
እግዚአብሔር መውጣትም በእሳተ ገሃነም ከመቃጠል በላይ እጅግ ጽኑዕ ነው።
በርግጥ ብዙ ሰዎች ምረረ ገሃነምን ሰምተው እንደሚርዱ እንደሚንቀጠቀጡ
ዐውቃለሁ። ኾኖም ግን ጣዕመ መንግሥተ ሰማያትን ማጣት ከምረረ ገሃነም
ይልቅ እጅግ ጽኑ ፍዳ እንደ ኾነ በእውነት ያለ ሐሰት እናገራለሁ። ይህን
በዚህ ዓለም ቋንቋ መግለጥ ባይቻለኝም እንኳን ይህ የሚያስደንቅ ነገር
አይደለም። እነርሱን ማጣት ምን ያህል ጉዳት እንደ ኾነ መረዳት ይቻለን
ዘንድ የመንግሥተ ሰማያት ጣዕም እንኳን መግለጥ አይቻለንምና። ንዑድ
ክቡር የሚኾን ጳውሎስም እነዚህን ነገሮች ጠንቅቆ በመረዳቱ ከክርስቶስ
ክብር መለየት እጅግ ጽኑ ፍዳ ጽኑ ኵነኔ መኾኑን ዐውቆአልና።º ይህንን
በርግጥ (0እውን) የምናውቀውም በዚያ ወዮታ፣ በዚያ መከራ ውስጥ በርግጥ
ስንገባ ነው።
መ
ነገ ግን ተቀዳሚ ተከታይ የሌለህ ወልደ እግዚአብሔር ሆይ! ይህ ወዮታና
መከራ ይህ ከገቡ በኋላ መውጣት በሌለበት በዚህ ኵነኔ መያዝ፥ መቼም
ቢኾን መች ጽዋ ተርታችን ዕድል ፈንታችን አይኹን" ምንም እንኳን ከጣዕመ መንግሥተ ሰማያት ከክርስቶስ ክብር ተለይቶ መውደቅ እንደ ምን
ያለ ጉዳት እንደ ኾነ በዚህ ዓለም ቋንቋ ሊናገሩት የሚቻል ባይኾንም ጥቂት
ሥዕለ ሕሊና ይኖራችሁ ዘንድ መግለጥ የተቻለኝን ያህል ብቻ በምሳሌ
ግልጥ አደርግላችሁ ዘንድ እሞክራለሁና።
ስለዚህ እስኪ በሕሊናችን መላውን ዓለም የሚገዛበትና የሚነዳበት እንደዚሁም
ሰዎችን ኹሉ ወደሚናፈቅ[ይልቁንም አብልጦ ወደሚናፍቅ] ወደ አባት ፍቅር
ማምጣት እስከሚቻለው ደርሶ በኹሉም ረገድ እጅግ ጸጋን ስለ ተሞላና እጅግ
ስለ ከበረ ስለ ገነነ አንድ ሕፃን ልጅ እናስብ። እንግዲህ የዚህ ሕፃን ኣባት
ልጁ ከእርሱ ከዕቅፉ ወይም ከአንድነቱ ተለይቶ እንዳይወጣ (እንዳይርቅ
ብሎ ደስ ብሎት የማይቀበለው ምን ዓይነት ውርደት ያለ ይመስልሃል?
ልጁን ለማየትና ከእርሱ ጋር አብሮት እንዲኾን ብሎ አስቦስ ይነስም ይብዛም
ደስ ብሎት የማይቀበለው ምን ዓይነት መከራ ያለ ይመስልሃል? አሁን
ደግሞ ይህን ከዚያ ክብር - ማለትም ከጣዕመ መንግሥተ ሰማያት - አንጻር
እናሰላስለው። እኛ በወዲያኛው ዓለም ባሉት ክብሮች እንደምናገኘው ሱታፌና
ወደዚያ ኼደን ከክርስቶስ ጋር እንደ መኖር ያህል፥ አንድ ፈጽሞ ምግባር
የሌለው ልጅ በአባቱ ዘንድ አይወደድምና (ፊልጵ.1፡23)።
እሳተ ገሃነምና በዚያ ውስጥ ያለው ፍዳ እጅግ ጽኑዕ እንደ ኾነ ምንም ጥርጥር
የለውም። ነገር ግን አንድ ሰው እልፍ እሳተ ገሃነሞችን አንድ ላይ አድርጎ
እንኳን ቢያስብ፥ ያንን ሰማያዊ ክብር (ጣዕመ መንግሥተ ሰማያትን) እንደ
ማጣት፣ በክርስቶስ እንዳለመወደድ፣ “አላውቃችሁም” የሚል ቃለ ነቀፋ እንደ
መስማት፣ ተርቦ አይተነው ሳለ እርሱን ባለማብላታችን እንደ መወቀስ ምንም
ምን የሚተካከል ፍዳ - ኵነኔ መናገ አይቻለውም (ማቴ.25፡12፣ 25፡42)።
አዎን፥ ያ የዋህ [የጌታችን የኢየሱስ ክርስቶስ] ፊት ከእኛ ከሚዞር ፣ ያ እኛን
በዓይነ ምሕረቱ ተመልክቶ [ከሰማየ ሰማያት የወረደው ከድንግል ማርያም
የተወለደው] የሰላም ዓይን እኛን እስካለማየት ጨክኖ ከእኛ ገለል ከሚል
በእውነት ያለ ሐሰት ሺሕ ጊዜ የሰማይ መባርቅት መቋቋም ይቀላል። እኔ
ገና ጠላቱ፣ ባለጋራው፣ ከእርሱም ርቄ ሳለሁ፥ ከኋላዬ ተከትሎ መጥቶ ለገዛ
ነፍሱ እንኳን ሳይራራ ራሱን ለሕማም ለሞት እስከ መስጠት ከደረሰ፥ ከዚህ
ኹሉ በኋላ ርቦት እያየሁት እያለ ቁራሽ እንጀራ እንኳን እስካለመስጠት
ደርሼ ጨካኝ አረመኔ ከኾንሁበት፥ እርሱን ዳግመኛ ማየት የምችለው እንደ
ምን ባለ ዓይን ነው?
ነገር ግን እዚህ ላይ [ወደ እሳተ ገሃነም “ከእኔ ወግዱ” ሲል] እንኳን ሳይቀር
የዋህነቱን ተመልከት" ይህን ሲያደርግ ለእኛ ስላደረገው ቸርነት አንሥቶ
በፍጹም አይናገርምና። ወይም ደግሞ፦ “እንደዚህ ስፍር ቍጥር የሌለውን
በጎ ነገር ያደረገልህን ክርስቶስ ንቀኸዋል” ብሎ አይልምና። ወይም ደግሞ “ካለመኖር ወደ መኖር፥ ከኢምንትነት ወደ ምንትነት ያመጣሁህ፣
[በአራቱ ባሕርያተ ሥጋ ላይ አምስተኛውን ባሕርዬ] ነፍስ በአፍንጫህ እፍ
ብዬ የሰጠሁህ፣ በታች በምድር ላይ ያሉትን ፍጥረታት እንድትገዛቸው
እንድትነዳቸው ጌታ አድርጌ ያሠለጠንሁህ፣ ምድሩንና ሰማዩን ባሕሩንና
አየሩን በአጠቃላይ የተፈጠሩትን ፍጥረታት ኹሉ ለአንተ ስል የፈጠርሁልህ፣
በአንተ በገዛ ባሪያዬ የተናቅሁ የተዋረድሁ፣ አዎን፥ ክብሬ ከዲያብሎስ በታች
የተቈጠረ፣ ይህ ኹሉ ቢኾንም እንኳን ያልራቀህ ብቻ ሳይኾን ከዚህ ኹሉ
በኋላ ስፍር ቍጥር የሌለውን በጎ አሳብ የሚያስብልህ፣ ለአንተ ሲል ባሪያ
የኾነልህ፣ ለአንተ ሲል በጅራፍ የተገረውና የተተፋበት፣ ለአንተ ሲል እጅግ
አሳፋሪውን ሞት የሞተልህ፣ በላይ በሰማይም ጭምር የሚማልድልv፣ በነጻ
እንዲሁ መንፈስ ቅዱስን የሰጠህ፣ መንግሥተ ሰማያትን የሰጠህ፣ እንደዚህ
ያሉ በጎ በጎ ቃል ኪዳናትን የገባልህ፣ ለአንተ ሲል ራስና ሙሽራ፥ ልብስና
መኖሪያ፥ ሥር፥ መብልና መጠጥ፥ እረኛና ንጉሥም ሊኾንህ የፈቀደ፣
ወንድም፥ ወራሽና አብሮ ወራሽም ትኾን ዘንድ ባሕርይህን የተዋሐደው፣
ከጨለማ ወደሚደነቅ ብርሃን ያወጣህ አይልምና። እኔ እነዚህን ዘረዘርሁ፤
እርሱ ጌታችንም ከዚህ በላይ መዘርዘር ይቻለው ነበር። ኾኖም ግን ከእነዚህ
ውስጥ አንዳቸውስ እንኳን አንሥቶ አልጠቀሰም። ታዲያ ምንድን አለ?
“ተርቤ አላበላኸኝም” የሚለውን ኃጢአት ብቻ
እዚህ ላይ ራሱ ፍቅሩና ለአንተ ያለው ናፍቆት ምን ያህል ጥልቅ እንደ ኾነ
አሳይቶአል። “ለሰይጣን [እና ለመላእክቱ] ወደ ተዘጋጀ” እንጂ “ለኣንተ ወደ
ተዘጋጀ ወደ [ዘለዓለም] እሳት ከእኔ ኺድ" አይልምና። አስቀድሞም ምን ምን
ኃጢአት እንደ ሠሩ ነገራቸው። ነገር ግን ጥቂቶቹን ብቻ እንጂ በደላቸውን
ኹሉ ዘርዝሮ አልነገራቸውም። እነዚህን ጥቂት በደሎቻቸውን ከመዘርዘሩ
በፊት ራሱ ከዚህ የተነሣ ሳይቀር ሳያዳላ እየወቀሳቸው እንደ ኾነ ያስረዳ
ዘንድ አስቀድሞ በጎዎቹ የሠሩትን ሥራ አንሥቶ ተናገረ እንጂ=
እንግዲህ ከእነዚህ ኃይላተ ቃላት በላይ ምን ጽኑ ኵነኔ ምን ጽኑ ፍዳ
አለ? አንድ ሰው አስቀድሞ ብዙ በጎ በጎ ነገር ያደርግለት የነበረውን ሰው
ንድ ቀን ተቦ ቢመለከተው ችላ የማይለው ከኾነ ወይም ደግሞ ችላ
ቢለውና ችላ በማለቱ ምክንያት በኹለት ወይም በሦስት ጓደኞቹ ፊት
ከሚነቀፍ ምድር ተሰንጥቃ ብትውጠው የሚመርጥ ከኾነ፡ እኛማ ዓለም
ኹሉ በተሰበሰበበት [ከመጀመሪያው አዳም መጨረሻ ላይ እስከሚፈጠረው
ያሉት ሰዎች ኹሉ እና ስፍር ቍጥር በሌላቸው መላእክት ፊት] እነዚህን
ኃይላተ ቃላት ስንሰማ የሚሰ'ማን ስሜት እንደ ምን ያለ' ይኾን? አስቀድሞ
ስፍር ቍጥር የሌላቸው በጎ በጎ ነገሮች ለእኛ አድርጎ ባይኾን እነዚህንም
ኃይላተ ቃላት አይናገራቸውም ነበርና ያንጊዜ የሚሰ'ማን ምን ይኾን?
እነዚህን ኃይላተ ቃላት አሁን አስቀድሞ የሚናገራቸው ይህንኑ የወቀሳ ቃል
ሰምተን እንዳናፍር፣ “አስቀድሞ ሳይነግረን” ብለን እርሱን ለመውቀስ ሰበብ
እንዳናገኝ፣ እንደዚሁም “ከእኔ ኺዱ" የሚለው ቃሉ የሚናገረው እንደው
ድንገት ከምንም ተነሥቶ ሳይኾን ይህ ለእኛ ብሎ ካደረገው ሊናገሩትም
ከማይቻለው ቸርነቱ የተነሣ ነውና። እንዲሁ ሰዎችን መንቀፍ የሚሻ ቢኾን
ኖሮ ግን “ከእኔ ወግዱ" የሚለው የወቀሳ ቃሉና ለሰው ልጆች ያደረጋቸውን
የቸርነት ሥራዎቹን ዘርዝሮ ማንሣት በተቻለው ነበርና። ነገር ግን ይህ
ስላይደለ የጠቀሰው የተቀበለውን [ማለትም ተርቦ አለመብላቱን፣ ተጠምቶ
አለመጠጣቱን፣ ታስሮ ኣለመጠየቁን እና ሌላው ይህን የመሰለውንም] ብቻ ነው።
ስለዚህ እግዚአብሔርን የምትወዱት፥ ይልቁንም እርሱ አብልጦ የሚወድዳችሁ
ሆይ! ያን ጊዜ እነዚህን ኃይላተ ቃላት እንዳንሰማ አሁን እንፍራ። ሕይወት
የልጆች ዕቃ ዕቃ ጨዋታ አይደለችም። እንዲያውም እንደ ልጆች ዕቃ ዕቃ
ጨዋታ የኾነው የዚህ ዓለም ሕይወት ነው። ሊመጣ ያለ'ው ሕይወት ግን
እንደዚህ አይደለም። ምናልባትም የዚህ ዓለም ሕይወታችን እንደ ልጆች ዕቃ
ዕቃ ጨዋታ ብቻ ሳይኾን ከዚህም የባሰ ነው። ፍጻሜው ዋይታ እንጂ ተድላ
ደስታ አይደለምና፤ የገዛ ሕይወታቸውን ጥብቅ አድርገው ለማይመሩ ሰዎች
የሚያመጣባቸው ጉዳት መጠን አለፍ ነውና።
እስኪ ንገረኝ! ሕፃናት ቤት እንሥራ ብለው የሚጫወቱት ጨዋታና እኛ
በዚህ ዓለም የሚያማምሩ ቤቶችን ስንሠራ ልዩነታችን ምንድን ነው? ሕፃናት
እራት እናሰናዳ ብለው በሚጫወቱት ጨዋታና እኛ በምናዘጋጀው ጣፋጭ
ማዕድ ልዩነቱ ምንድን ነው? ምንም ምን ልዩነት የለውም። እንዲያውም
እኛ እንደዚህ በማድረጋችን በእኛ ላይ የሚያመጣው ከፍ ያለ ቅጣት (ኵነኔ)
አለው፤ [የሕፃናቱ ግን የለውም።] ይህን የምናደርገው ነገር ፍጹም የጎስቋላነት
ተግባር እንደ ኾነ ያልተገነዘብነው እንደ ኾነም ይህ ምንም አያስደንቅም።
ገና እስከ አሁን ድረስ ዐዋቂ ሰዎች አልኾንንምና። ያን ጊዜ ዐዋቂዎች
ስንኾን ግን [ረብ ጥቅም የለውም እንጂ] አሁን የምናደርገው ተግባር ኹሉ
የሕፃን ሥራ እንደ ኾነ እናውቃለንና።
ሕፃናት እያለን ስናደርጋቸው የነበሩት ተግባራት ዐዋቂዎች ስንኾን
እንንቃቸዋለንና። ሕፃናት እያለን ግን እነዚህን ልንድናገኛቸው ብለን አስበን
የምንጨነቅባቸው የነበሩ ናቸው። ሕፃናት ኾነን ገልና ሸክላ ስንሰበስብና
ካብ ስንከምር ረጃጅም አጥሮችን ከሚሠሩ ሰዎች እንደማንተናነስ አድርገን
እናስብ ነበር። ነገር ግን እነዚያ ያቆምናቸው የድንጋይ ክምሮች ወዲያውና
እዚያው ፈራርሰው የሚወድቁ ነበሩ፤ ጸንተው ቢቆሙም እንኳን የሚሰጡን
ረብ አልነበረም። አሁንም እኛ በዚህ ዓለም የምንሠራቸው የሚያማምሩ
ቤቶች ያው እንደ እነዚህ የሕፃንነታችን ጊዜ ካቦች ናቸው። አሁን
የምንሠራቸው ቤቶች ሀገሩ በሰማይ የኾነውን ሰው ተቀብለው ማኖር
የሚቻላቸው አይደሉምና፤ እነርሱ ተቀብለው ማኖር አለመቻላቸው ብቻም
ሳይኾን በላይ በሰማይ ሀገሩ የኾነ ሰውም በእነዚህ ቤቶች መኖርን የሚሻ
አይደለምና። ሕፃናት የከመሩአቸው ካቦች እኛ በእግራችን ነካ ብናደርጋቸው
የሚፈራርሱ ናቸው" ልክ እንደዚሁ በመንፈስ ልዑል የኾነ ሰውም እነዚህን
እኛ የምንደነቅባቸው ቤቶች የሚመለከታቸው እንደዚህ ነው። ሕፃናቱ ቤት
ብለው የከመሩአቸው ካቦች በእግራችን ነካ ብናደርግባቸውና ብናፈርስባቸው
ስቅስቅ ብለው ሲያለቅሱ ተመልክተን [የማያስለቅስ ያስለቅሳቸዋል ብለን] እኛ
እንደምንስቅ ኹሉ፥ እነዚህ በመንፈስ ልዑላን የኾኑ ሰዎችም እኛ በእነዚህ
ቤቶች መፍረስ ስንተክዝ ተመልክተው [በማያሳያዝን ያዝናሉ በማያስተክዝም
ይተክዛሉ ብለው] ይስቃሉ። እንዲያውም መሳቅ ብቻም ሳይኾን ያለቅሳሉ።
ምክንያቱም፦
[አንደኛ] ርኅሩኀን ናቸው፤
[ኹለተኛ ደግሞ] እኛ ከእነዚህ ቤቶች ጋር ይህን ያህል በመጣበቃችን
ምክንያት የሚመጣብን ጉዳት ብዙ የብዙም ብዙ እንደ ኾነ ያውቃሉና
ያለቅሳሉ።
ስለዚህ ዐዋቂዎች እንኹን። እስከ መቼ ድረስ ነው በምድር ላይ የምንንፏቀቀው?
እስከ መቼ ድረስ ነው በድንጋዮችና በምድራዊ መኖሪያ ቤቶች ራሳችንን
የምናስታብየው? እስከ መቼ ድረስ ነው ዕቃ ዕቃ የምንጫወተው? ኧረ
ጨዋታው ብቻም በበቃን! አሁንማ ለዚሁ ብለን የገዛ ድኅነታችንን (ነፍሳችንን)
ሳይቀር አሳልፈን ሰጥተናል። ሕፃናት ትምህርታቸውን ትተው ዕቃ ዕቃ
ሲጫወቱ ቢውሉ ከወላጆቻቸው ጽኑ ቅጣት ያገኛቸዋል። እኛም ልክ እንደዚሁ
ትጋታችንን ኹሉ የምናውለው ለዚህ ዓለም ብቻ ከኾነ፣ በግብራችን ኹሉ
መንፈሳዊ ትምህርት ሲጠበቅብን ይህን ችላ የምንል ከኾነ [ከእግዚአብሔር
ዘንድ] ጽኑ ቅጣት ይጠብቀናል። ያን ጊዜም ከዚህ ቅጣት አባትም ቢኾን፣
ወንድምም ቢኾን ልትጠራው የምትፈቅደው ሌላ አንድ ሰውስ እንኳን ቢኾን
ሊታደገን የሚችል አይኖርም" እነዚህ [የሚያስለቅሱን] ኹሉ ነገሮች እንዴ
ትቢያ በንነው እንደ ጢስ ተንነው ሲያልፉ በእነዚህ ምክንያት የሚመጡ
ቅጣቶች (ዋይታዎች) ግን ለዘለዓለም ጸንተው የሚኖሩ ይኾናለ መቼም
ቢኾን መች አያልፉም። ይኸውም በሕፃናቱ ምሳሌ እንዳየነው፡ ለልጆቹ
ስንፍና መነሻ የኾኑት ጨዋታዎች አባታቸው እንደሚበትንባቸው፣ ሕፃናቱም
ከዚህ የተነሣ ላይረባቸው ሳያቋርጡ እንደሚያለቅሱት ያለ' ነው።
(፲፩) እነዚህ ነገሮች በእውነት ያለ ሐሰት የሚከናወኑ እንደ ኾነ ይበልጥ አስረዳህ
ዘንድ የምትሻ ከኾነም፡ እስኪ እንደ ምሳሌ ብዙዎቻችን ለዚህ ብለን ብዙ
ሥቃይ ብዙ ሕመም ልንቀበልበት ይገባናል ብለን የምናስበውን ሀብት
እናንሣ። እስኪ አንተ የምትፈልገውን የነፍስ ግብርም ከእርሱ በተቃራኒ
እናነሣሣበት። ያን ጊዜ የገንዘብን ክፋት በግልጥ ትገነዘባለህና# ስለዚህ
እንዳልሁት እንበልና ኹለት ሰዎች አሉ። አሁን ላይ የምናገረው ግን
ጎጂነቱን ሳይኾን ሳያታልሉ በእውነት ሠርተው ስለሚያፈሩት ሀብት ነው።
እናም ከኹለቱ ሰዎች መካከል አንዱ ብዙ ገንዘብ አገኘ እንበል። ይህ
ሰውም በባሕር ላይ፣ እርሻን በማረስና ሌሎች ብዙ መነገድ የሚችልባቸውን
መንገዶች አገኘ እንበል። እንደዚህ በማድረግ እውነተኛ ትርፍ ማግኘት
እንደሚቻል አደራረጉን እኔ ጠንቅቄ ባላውቀውም ቅሉ እንደዚያ ይኹን
እንበል። እንደዚህ ያገኘው ሀብት ሳያታልል በእውነት ነግዶ ያገኘው ነው
እንበል። እርሻዎችን፣ አገልጋዮችንና እነዚህን የመሳሰሉ ሌሎች ነገሮችን
ገዛ እንበል። እነዚህን ኹሉ ሲያደርግ - እንደ ተናገርሁት - ምንም የዓመፃ
ሥራ አልሠራም እንበል። ሌላኛውና ኹለተኛው ሰው ግን ብዙ ሀብት ስላለው
የእርሻ ቦታዎችን ሸጠ፤ ቤቶችን ሽጠ፤ የወርቅና የነሐስ መጠጫ ዕቃዎችን
ሸጠ፤ ድኾችን ረዳ፤ የተቸገሩትን ደገፈ፤ ሕመምተኞችንም ፈወሰ እንበል።
በአስቸጋሪ ኹኔታ ውስጥ ያሉትን ሰዎች ነጻ አወጣ" ለምሳሌ አንዳንዶቹን
ከእስራት ታደጋቸው፤ ሌሎች በማዕድን ጕድጓድ ውስጥ ያሉትን ከዚያ ዋሻ
አወጣቸው፤ እነዚህን ከሸምቀቆ አዳናቸው፤ በምርኮ የተያዙትንም እንደዚሁ
ከቅጣት አተረፋቸው እንበል። አሁን ምረጥ ብትባል ከእነዚህ ከኹለቱም
ሰዎች መካከል ከየትኞቹ ጎን ትኾናለህ? ልብ በል! እስከ አሁን ድረስ ስለ
ወዲያኛው ዓለም አልተናገርንም፤ እዚሁ በዚህ ዓለም ካለው ኹኔታ አንጻር ብቻ
ነው እየተናገርን ያለነው! ስለዚህ ከዚህ አንጻር ከኹለቱም መካከል ከማናቸው
ጋር መኾንን ትወድዳለህ? ሳያታልል በእውነት ነግዶ ወርቅ ከሚሰበስበው
ከመጀመሪያው ነጋዴ ጋር? ወይስ በችግር ውስጥ ያሉትን ሰዎች ከሚረዳቸው
ከኹለተኛው ሰው ጋር? ብዙ የእርሻ ቦታዎችን ከሚገዛው ሰው ጋር? ወይስ
[ዘር ቀለም፣ ዕድሜ ሳይለይ] የሰው ዘር ኹሉ ማረፊያ ወደብ ከሚኾነው
ከኹለተኛው ሰው ጋር? በብዙ ወርቅ የተንቈጠቈጠ ልብስ ከሚለብሰው ሰው
ጋር? ወይስ ስፍር ቍጥር በሌለው ሰማያዊ በረከት ከተሞላው ሰው ጋር?
አንዱ የተቀሩትን የሰው ልጆች ለማሻሻል ብሎ ከላይ ከሰማይ እንደ ወረደ
መልአክ፥ ሌላኛው ግን እንደ ዐዋቂ ሰው ሳይኾን እንደ ሕፃን ከንቱና ረብ
የለሽ የኾኑ ነገሮችን የሚሰበስብ አይደለምን?
ተመልከት እንግዲህ! በእውነት ምንም ሳያታልሉ ገንዘብ ለራስ ማከማቸት
በራሱ ይህን ያህል የተናቀ፣ የተዋረደና ፍጹም አላዋቂነት ከኾነ፥ ውሽትና
ማታለል ሲኖርበት'ማ አንድ ሰው ከሰዎች ኹሉ ይልቅ ጎስቋላ ለመኾን
እንዴት ይህን ይመርጣል? ይህን በመምረጡ ውርደቱ በራሱ ይህን ያህል
ታላቅ ከኾነ፥ በዚሁ ላይ ምረረ ገሃነምና ጣዕመ መንግሥተ ሰማያትን ማጣት
ሲጨመርበትማ በዚህም ዓለም በወዲያኛውም ዓለም የሚያገኘው ወዮታ
እንደ ምን ታላቅ ይኾን?
(፲፪) ወይስ ሌላ ዓይነት በጎ ተግባር ደግሞ እንደ ገና መስዬ እነግርህ ዘንድ
ትወድዳለህን? እስኪ ደግሞ አንድ ኃይል (ሥልጣን) ያለው፣ ኹሉንም ማዘዝ
የሚችል፣ ከፍ ያለ ክብርን የሚያገኝ፣ እጅግ የሚያስቀና መታጠቂያ የታጠቀ፥
መንገድ ጠራጊ መኰንኖችንም የሚከታተል ወታደርና ብዙ ቍጥር ያላቸው
ተከታይ ሰዎች ያለው ሌላ ሰውን እናስብ። እንግዲህ ይህ ሰው ታላቅና
ደስተኛ ሰው አይመስልምን? መልካም! አሁን ደግሞ የዚህ ተቃራኒ የኾነ
ሌላ ብዙ መከራዎችን የሚቀበል፣ ትሑትና ራሱን ዝቅ ዝቅ የሚያደርግ፣
ተዓጋሢም የኾነ ሰው እናስብ። ይህ ኹለተኛው ሰው ይህ ብቻም ሳይበቃው
ንቀትንና ጥፊን ከመታገሡ ባሻገር ይህን በአኰቴት የሚቀበልና እነዚህን
ነገሮች የሚያደርሱበትን ደግሞ የሚመርቅ ነው እንበል።
እባክህ ንገረኝ! ከእነዚህ ከኹለቱ ሰዎች መካከል የተደነቀ ሰው የቱ ነው?
ራሱን ከፍ ከፍ የሚያደርገውና የሚደፋፈረው ሰው ወይስ ራሱን ዝቅ ዝቅ
የሚያደርገው ሰው? አንደኛው እንደ ሰማያውያንና ከፈቃደ ሥጋ ነጻ እንደ
ኾኑት ኃይላት (እንደ ቅዱሳን መላእክት)፥ ኹለተኛው ግን እንደ ተነፋ' ፊኛ
ወይም እንዳበጠና ታላቅ ትኩሳት እንዳለው ሆድ አይደለምን? አንደኛጡ
እንደ መንፈሳዊ ሐኪም፥ ሌላኛው ግን ጉንጮቹን እንደሚያሳብጥ ፌዘኛ
ልጅ አይደለምን?
ሰው ሆይ! ታዲያ ራስህን የምታስታብየው ለምንድን ነው? ውድ በኾነች
ሠረገላ ስለምትንቀሳቀስ ነውን? ጥንድ በቅሎዎች አንተን ስለሚጎቱት
ነውን? እና ይህ ምንድን ነው? ይህ እኮ ተራ የዕንጨት ግንድና ድንጋይ
ነው" ጌጠኛ ልብሶችን ስለ ለበስህ ነውን? ነገር ግን በበጎ ምግባራት ኹሉ
ያጌጠውን እርሱን ተመልከተው። ያን ጊዜም ራስህን እንደ ገለባ፡ እርሱን
ግን ዕፁብ ድንቅ የኾኑ ፍሬዎችን እንደምትሰጥ ለሚያዩኣትም ኹሉ ደስ
እንደምታሰኝ [በወንዝ ዳርም እንደ ተተከለች] ዛፍ አድርገህ ትመለከተዋለህ።
አንተ ያፈራኸው ፍሬ ለብሎችና ለምስጦች መብል የሚኾን ነውና
እነዚህ በአንተ ላይ ቢመጡ ይህን ኹሉ ጌጥ ወስደውብህ ዕራቁትህ ብቻ
የምትቀር ነህና። በእውነት ያለ ሐሰት አልባሳትና ወርቅ ነሐስም ማለት
የትሎች፣ የምድር አፈርና የትቢያ፣ በመጨረሻም የመሬትና የኢምንትነት
ሽክርክሪት ማለት ነውና። ራሱን በሃይማኖትና በምግባር ልብስ ያጌጠ ሰው
ግን የዚህን ሰው ልብስ ብሎች ሊጎዱት አይችሉም፤ ሞት ራሱ እንኳን
ሊጎዳው አይችልም። እነዚህ ምግባራተ ነፍስ የመንፈስ ቅዱስ ፍሬዎች እንጂ
ምንጫቸው የምድር አፈር አይደለምና# እንዲህም ከመኾናቸው የተነሣ
ብሎች ሊጎዱአቸው አይቻላቸውም። በፍጹም! እነዚህ አልባሳት የተሸመኑት
ብልም ቢኾን፣ ምስጥም ቢኾን፣ ወይም እነዚህን የመሰሉ ነገሮች በሌሉበት
በላይ በመንግሥተ ሰማያት ነውና የሚበላሹ አይደሉም።
እንግዲህ ንገረኝ! ታዲያ የትኛው ይበልጣል? qለጠጋ መኾን ወይስ ድኻ መኾን?
በሥልጣን ላይ መኾን ወይስ በውርደት ላይ መኾን? በቅምጥልነት መኾን ወይስ
በረሃብ መኾን? በክብር፣ በተድላና በሀብት መኾን እንደሚበልጥ ይህ ግልጥ ነው።
ስለዚህ እነዚህ ነገሮች ስማቸውን ብቻ ሳይኾን በእውን እነርሱ ራሳቸው እንዲኖሩህ
የምትሻ ከኾነ ምድርንና በእርስዋ ያለውን ኹሉ ናቅ። እርሱን ናቀውና በላይ
በሰማይ ያለውን መልሕቅ ሻ። በዚህ ዓለም ያለው ነገር ጥላ ነውና። በወዲያኛው
ዓለም ያሉት ነገሮች ኹሉ ግን የማይጠፉ፣ ለዘለዓለም ጸንተው የሚኖሩና ከሕልፈት
ከውላጤ ኹሉ ነጻ የኾኑ ናቸውና።
ስለዚህ በዚህ ዓለም ካሉት ሁከቶች መዳን ይቻለን ዘንድ፣ ወደዚያ ጸጥታ ወደ
ሰፈነበት ወደብ ኣሻግረንም ድልብ ሀብታችን በዝቶ ተባዝቶም ማግኘት ይቻለን
ዘንድ፥ እነዚህን ነገሮች እጅግ ተግተን ነቅተን እንፈልጋቸው። በዚህ ዓለም
ቋንቋ ሊናገሩት በማይቻለው በምጽዋት ሀብት እንፈልጋቸው። ዛሬም ዘወትርም
ለዘለዓለሙ ክብርና ጌትነት የባሕርይ ገንዘቡ የሚኾን ጌታችን ኢየሱስ ክርስቶስ
በቸርነቱና ሰውንም በመውደዱ እነዚህን ለኹላችንም ያድለን፥ አሜን!
