ኢየሱስም ዮሐንስ አልፎ እንደ ተሰጠ በሰማ ጊዜ ወደ ገሊላ ፈቀቅ ብሎ
ኼደ” (ማቴ.412)"
(፩) ፈቀቅ ያለው ለምንድን ነው? እንደ ገና መከራ በመጣባችሁ ጊዜ
ሽሹ እንጂ እንዲሁ ተዘልላችሁ ወደ ፈተና አትግቡ ለማለት አብነት
ለመኾን ነው" ወደ መከራ በገቡ ጊዜ መከራውን በጽናት በትዕግሥት
አለመቀበል እንጂ ራስን ወደ መከራ አለማስገባት (ከመከራ መሸሽ) ነውር
አይደለምና" በዚሁ መሠረት ጌታችን ይህን ያስተምረን ዘንድ፣ የአይሁድ
ቅናታቸውንም ያርቅ ዘንድ ፈቀቅ ብሎ ኼደ" ወደ ቅፍርናሆም መኼዱም
በአንድ መልኩ በዚያ ቃለ ወንጌልን በማስተማር የነቢዩን ቃለ ትንቢት
ለመፈጸም ሲኾን (ኢሳ.9፡1-2)፥ በሌላ መልኩ ደግሞ መምህራነ ዓለም
የሚኾኑትን ሐዋርያት ለማጥመድ ነበር፤ እንደምታውቁት ይኖሩ የነበሩት
ዓሣ በማጥመድ በዚያ ነበርና።
ነገር ግን ጌታችን ወደ አሕዛብ በኼደባቸው በእያንዳንዳቸው ኹኔታዎች ላይ
በአይሁድ ምክንያት እንደ ኾነ ታስተውል ዘንድ እማልድሃለሁ። እዚህም ላይ
ጸያሔ ፍኖት ዮሐንስን በማጋዝና ወደ ወኅኒ እንዲገባ በማድረጋቸው ምክንያት
ጌታችን ክርስቶስ ወደ አሕዛብ ገሊላ ፈቀቅ ብሎ እንዲኼድ አድርገዋልና።
ነቢዩም እየተናገረ ያለው የእስራኤል ዕጣ ስለምትኾን ስለ ተወሰነች ግዛት፣
ወይም ደግሞ በምሥጢር ስለ ኹሉም ነገደ እስራኤል እንዳልኾነ ያሳይ
ዘንድ እንዴት አድርጎ ለይቶ እንደ ተናገረ አስተውል፤ የዛብሎን ምድርና
የንፍታሌም ምድርº የባሕር መንገድ* በዮርዳኖስ ማዶ* የአሕዛብ ገሊላ፤ በጨለማ
የተቀመጠው ሕዝብ ታላቅ ብርሃን አ ነውና የሚለው። [በመኾኑም ይህ ቃለ
ትንቢት በምሳሌ አሕዛብ ኹሉ ስለ ነበሩበት ኹኔታ የሚናገር ነው።] እዚህ
ላይ “ጨለማ” ብሎ የተናገረውም ግዘፍ ስላለው ጨለማ ሳይኾን በድንቁርናና
በቀቢጸ ተስፋ ተይዘው የነበሩት ለማለት ነው። “በጨለማና በሞት ጥላ
ለተቀመጡትም ብርሃን ወጣላቸው" ብሎ መጨመሩ ለዚህ ነውና" ጌታችን
ኢየሱስ ክስቶስ ስለ ግዙፍ ለማና ብርሃን እየተናıረ እንዳልበረ መረጻት
ትችል ዘንድም ስለ ብርሃን ሲናገር ብርሃን በማለት ብቻ ሳይኾን “ታላቅ
ብርሃን በሚል ገለጠው" በሌላ አንቀጽም ይህንን ብርሃ ወንጌላዊው ዮሐንስ
“እውነተኛው ብርሃን" ብሎ ገልጦታል (ዮሐ.1፡9)። ለማውንም፣ “የሞት
ጥላ ብሎ ጠርቶታል።
እግዚአብሔር ራሱ ከሰማያት ወርዶ ራሱን እንዳሳያቸው (እንደ ገለጠላቸው)
እንጂ እነርሱ ራሳቸው ፈልገው ያገኙት እንዳልኾነ ያመለክት ዘንድም.
“ብርሃን ወጣላቸው” አለ። ይኸውም ብርሃን ራሱ መጀመሪያ ወጣላቸው እንጂ
እነርሱ ስለ ፈለጉት የወጣ አይደለም ሲል ነው። ጌታችን ክርስቶስ ሰው ኘ
ከመምጣቱ በፊት የሰው ልጆች ኹናቴ በእውነት ያለ ሐሰት እንደዚህ በከፋ
ጨለማ ውስጥ ነበርና። “በጨለማ ከመኼዳቸው” በላይ “በጨለማ ተቀምጠው”
ስለ ነበሩ ተስፋ ድኅነት እንኳን እንዳልነበራቸው ማሳያ ነውና። ሰዎች ወዴት
መኼድ እንዳለባቸው ሳያውቁ ሲቀሩ ከእንግዲህ ወዲህ መቆም እንደማይችሉ
ተስፋ ቈርጠው ባለማወቅ ጨለማ ተውጠው ይቀመጣሉና።
( ከዚያም ጊዜ ጀምሮ ኢየሱስ፦ መንግሥተ ሰማያት ቀርባለችና ንስሐ ግቡ እያለ
ይሰብክ ጀመር” (ማቴ.417)
“ከዚያም ጊዜ ጀምሮ” አለ። ከየትኛው ጊዜ? ዮሐንስ ከተጋዘ በኋላ! መጥምቁ
ዮሐንስ ወደ ወኅኒ ከመውረዱ በፊት ጀምሮ ጌታችን ለእነርሱ መስበክ
ያልጀመረውስ ለምንድን ነው?
የእጁ ሥራ የሚኾን [ዮሐንስ] ስለ እርሱ እየመሰከረ በነበረበት ጊዜ፥
እርሱ ራሱ ቢያስተምር በርግጥ ለዮሐንስ ምን ይቀርለት ነበር? [በሌላ
አነጋገር ጌታችን ሳያስተምር የቆየው አገልጋዩ ዮሐንስ አስቀድሞ ስለ
እርሱ ይመሰክር ዘንድ ነው።]
ከዚህም ጭምር የጌታችንን የባሕርይ አምላክነቱ እንድትረዳ ነው።
ካህኑ ዘካሪያስ፡ “አንተ ሕፃን ሆይ፥ የልዑል ነቢይ ትባላለህ
እንዳለው፡ የቀደሙት አበውና ነቢያት በትንቢት መነጽር ተመልክተው
የተናገሩትን፡ [በዚህ የዮሐንስ የነቢይነት ሥራ ይበልጥ] የጌታችንን
የባሕርይ አምላክነቱ ትረዳ ዘንድ ነው (ሉቃ.176)።
ዳግመኛም ጌታችን ማስተማር ከመጀመሩ በፊት ዮሐንስ የተጋዘው
ሐፍረተ ቢስ የኾኑት አይሁድ ላለማመናቸው ምክንያት (ሰበብ)
እንዳይተውላቸው ነው" ጌታችን ክርስቶስ ሓንስ ሳይበላና ሳይጠጣ
መጣ፥ እነርሱም ኔን አለበት አሉት። የሰው ልጅ እየበላና እየጠጣ
መጣ፥ እነርሱም እነሆ፥ በላተኛና የወይን ጠጅ ጠጭ፥ የቀራጮችና
የኃጢአተኞች ወዳጅ' ይሉታል። ጥበብም በልጆችዋ ጸደቀች' ያለውም
ለዚህ ነበር (ማቴ.1118-19)።
ከዚሁ በተጨማሪም መጀመሪያ ጌታችን ራሱ ስለ ራሱ ከመናገሩ
በፊት ስለ እርሱ የሚያስተምር ሌላ ሰው ያስፈልግ ስለ ነበረ ነው።
ምክንያቱም ከብዙ ምስክሮችና ምልክቶች በኋላ እንኳን፣ “አንተ ስለ
ራስህ ትመሰክራለህ ምስክርነትህ እውነት አይደለም ያለት ከኾነ
(ዮሐ.8፡13)፡ መጥምቁ ዮሐንስ ምንም ሳይመሰክርለት በሕዝቡ መካከል
መጥቶ መጀመሪያ ስለ ራሱ ቢናገርማ ምን የማይሉት ነገር ይኖር
ነበር? ስለዚሁ ምክንያት ግን መጥምቁ ዮሐንስ ወደ ወኅኒ እስኪወርድ
ድረስ አልሰበከም ወይም ገቢረ ተአምራት አልፈጸመም። አስቀድሞ
ይህን አድርጎ ቢኾን ሕዝቡ ከአንዱ መምህር ከዮሐንስ በተከፋፈለ
ነበርና። መጥምቁ ዮሐንስም ስለዚሁ ዋና ምክንያት ምንም ተአምር
አልፈጸመም። ይኸውም ከመጥምቁ ዮሐንስ ይልቅ ተአምራትን
ያደርጋል” ብለው ተማርከው ወደ ጌታችን እንዲመጡ ለማድረግ ነው።
ዳግመኛም የመጥምቁ ዮሐንስ ደቀ መዛሙርት ከራሱ ከዮሐንስ
ከመታሰሩ በፊትም ኾነ በኋላ ብዙ አምላካውያት ማስጠንቀቂያዎችን
ተቀብለው ሳለ እንኳን በጌታችን ላይ እጅግ ይቀኑ ከነበረ፣ ሕዝቡም
ጌታችንን ሳይኾን ዮሐንስን ክርስቶስ (መሲሕ) እንደ ኾነ ያስቡ ከነበረ፥
እነዚህ ነገሮች ባይከናወኑ'ማ ምን የማይኾን ነገር ነበረ?
ስለዚሁ ምክንያት ወንጌላዊው ማቴዎስ ይህንን በጥንቃቄ “ከዚያም ጊዜ ጀምሮ
ኢየሱስ ይሰብክ ጀመር” በማለት ነገረን። ጌታችንም ራሱ ስብከቱን ሲጀምር
መጥምቁ ዮሐንስ ስለ እርሱ ያስተምረው ከነበረውና “መንግሥተ ሰማያት
ቀርባለችና ንስሐ ግቡ" ከሚል ውጭ ሌላ ምንም ቃል አልጨመረበትም።
ስለ ጌታችን የነበራቸው አተያይ ትክክለኛ ስላልነበረ እስከ ጊዜው ጊዜ ይህን
ትምህርት መቀበላቸው በራሱ በቂ ነበርና። እንዲህም በመኾኑ ጌታችን፥
መጥምቁ ዮሐንስ ገና ትምህርቱን ሲጀምር ስለ ምሳር፣ ስለ መቈረጥ፣ ስለ
መንሽ፣ ስለ ዐውድማና ስለማይጠፋ እሳት መጀመሪያ ላይ አልተናገረም።
ከዚህ ይልቅ አስቀድሞ ለሰማዕያኑ የተናገረው በጎ ዜና ስለ ቸርነቱ ስለ
ሰማያትና በዚያ ስላለው መንግሥት ነበር።
() “በገሊላ ባሕር አጠገብ ሲመላለስም ኹለት ወንድማማች ጴጥሮስ የሚሉትን ስምዖንን
ወንድሙንም እንድርያስን መረባቸውን ወደ ባሕር ሲጥሉ አየ* ዓሣ አሥጋሪዎች
ነበሩና" እርሱም► በኋላዬ ኑና ሰዎችን አሥጋሪዎች እንድትኾኑ አደርጋችኋለሁ
አላቸው” (ማቴ.418-19)*
ወንጌላዊው ዮሐንስ ግን የእነዚህን ደቀ መዛሙርት አጠራር በሌላ መንገድ አቅርቦት
እናገኘዋለን። ስለዚህ ይህ ኹለተኛ ጥሪ እንደ ነበረ ግልፅ ነው፤ ከሌሎች ብዙ
ማሳያዎችም ይህን ማንም ሰው ሊረዳው ይችላል
በዮሐንስ ወንጌል ላይ እንደምናነበው እነዚህ ደቀ መዛሙርት ወደ
ጌታችን የመጡት “ዮሐንስ ገና ወደ ወኀኒ ሳይጨመር" ነበርና (ዮሐ1፡
35-38) እዚህ ላይ ግን ዮሐንስ ወደ ወኀኒ ከወረደ በኋላ ነበርናE
በዮሐንስ ወንጌል ላይ እንድርያስ ጴጥሮስን ጠርቶታል፤ እዚህ ላይ ግን
ጌታችን ኢየሱስ ኹሉንም ጠርቶአቸዋል።
ተመልክቶ:
ወንጌላዊው ዮሐንስ ጌታችን ኢየሱስ ስምዖን እየመጣ እንደ ኾ,
“አንተ የዮና ልጅ ስምዖን ነህ፤ አንተ ኬፋ ትባላለህ፤
ትርጓሜውም ጴጥሮስ ማለት ነው” እንዳለው ተናግሮአል (ዮሐ.1፡43)።
ወንጌላዊው ማቴዎስ ግን አስቀድሞ በዚያ ስም ይጠራ እንደ ነበረ
ይነግረናል፤ “ጴጥሮስ የሚሉትን ስምዖንን አየ ነውና የሚለው።
ከተጠሩበት ሥፍራና ከሌሎች ብዙ ነገሮች አንጻርም፦ ለምሳሌ ያለ
ቅድመ ኹኔታ ከመታዘዛቸውና ኹሉንም ነገር ጥለው ከመኼዳቸው
አኳያም ይህን ማንም ሰው ሊያስተውለው ይችላል። አስቀድመው
ይህን በደንብ ተምረዉት ነበርና። በዮሐንስ ወንጌል ላይ እንድርያስ
ጌታችን ወደሚያድርበት መጥቶ ብዙ ነገር እንደ ሰማ እንመለከታለን።
እዚህ ላይ ግን ኣንዲት ቃል ብቻ ሰምተው ወዲያው እንደተከተሉት
እናያለን። [በመንፈስ ቅዱስ ባልታደሱና ባልጎለመሱ ጊዜ] መጀመሪያ
ላይ ጌታችንን መከተል፣ መጥምቁ ዮሐንስ ወደ ወኅኒ ሲወርድና ጌታችን
ፈቀቅ ብሎ ሲኼድም እነርሱም ጥለዉት ወደ ዓሣ ማሥገር ሥራቸው
መኼድ የተለመደ ነበርና። ስለዚህ አሁን እንደምታየው ጌታችን ደቀ
መዛሙርቱን ዓሣ ሲያሠግሩ አገኛቸው። ነገር ግን በአንድ መልኩ
ለመኼድ ባሰቡ ጊዜ እንዳይኼዱ አልከለከላቸውም፤ በሌላ መልኩ
ደግሞ ከእርሱ ተለይተው ሲኼዱ ተጨልጠው ተገርኝተው እንዲኼዱ
አላደረጋቸውም። ከዚህ ይልቅ ከእርሱ ተለይተው ለመኼድ ባሰቡ ጊዜ
እንዲኼዱ ዝም አላቸው፤ ከኼዱ በኋላም እንደ ገና ወደ እነርሱ መጥቶ
እጅግ ስለሚበልጠው ማሥገር ነግሮ አሳመናቸው።
ነገር ግን እምነታቸውንና ታዛዥነታቸውን ተመልከት። ምንም እንኳን
በከባድ ሥራ ላይ ተጠምደው የነበሩ ቢኾኑም (ዓሣ ማሥገር ምን ያህÀ
ከባድ ሥራ እንደ ኾነ የታወቀ ነውና)፥ ትእዛዙን ሲሰሙ አልዘገዩም ወይም
ዛሬ ነገ አላሉምና። “ወደ ቤታችን እንኺድº በጉዳዩ ላይም ከቤተሰቦቻችን
ጋር እንምከርበት" አላሉምና" ኤልሣዕ ኤልያስን እንደ ተከተለው “ወዲያው
ታንኳይቱንና ኣባታቸውን ትተው ተከተሉት" እንጂ (1ኛ ነገ.19፡20-21)ምክንያቱም ጌታችን ክርስቶስ ከእኛ የሚሻው የቱንም ያህል “እጅግ አስፈላጊ
ነው” የምንለው ጉዳይ ቢኖረንም እንኳን፥ እርሱን አመካኝተን ለቅጽበትም
ቢኾን ሳንዘገይ እንደዚህ ያለ መታዘዝን እንድናሳይ ነውና። አንድ ሰው ወk
ጌታችን መጥቶ አባቱን ቀብሮ እንዲመጣ በለመነው ጊዜ፥ የገዛ አባቱን
እንኳን እንዲቀብር ያልፈቀደለት ለዚህ ነውና - ከኹሉምና ከምንም በፊት
እግዚአብሔርን ልናከብር እንደሚገባን ሲያስረዳን ነውና (ማቴ.8፡21-22)።
[አባትንና እናትን ከማክበር በላይ እግዚአብሔርን ማክበር እንዲበልጥ
ለማጠየቅ ነው።]
አምነውና ታዝዘው ታንኳይቱንና አባታቸውን ትተው ወዲያው የተከተሉትኮ
ሰዎችን አሥጋሪዎች እንድትኾኑ አደርጋችኋለሁ ብሎ] የገባላቸው ቃል ታላቅ
ስለ ኾነ ነው” ያልኸኝ እንደ ኾነም፥ “ይህም ቢኾን እጅግ ያስደንቀኛል” ብዬ
እመልስልሃለሁ። እስከ አሁን ድረስ ስለ ሰው ማሥገር ሥራ ያዩት ምልክት
አልነበረምና። ባይኖርም ግን ይህን ታላቅ ቃል አምነው ተቀብለዉታልና፤
ኹሉን ነገርም ትርፍ ነገር እንደ ኾነ አስበዉታልና። እነርሱ በምን ዓይነት
ቃላት እንደ ተጠመዱ ስላመኑም፥ ሌሎች ሰዎችን በዚሁ በተመሳሳይ መንገድ
ማጥመድ የሚቻላቸው ኾኑ።
ለእንድርያስና ለስምዖን ጴጥሮስ የገባላቸው ቃል እንደዚህ ነበር። ለያዕቆብና
ለዮሐንስ ግን እንደዚህ አላላቸውም። ምክንያቱም፦
የእንድርያስና የስምዖን ጴጥሮስ እንደዚያ መታዘዝ ለእነዚህ ቀድሞ
መንገዱን አመቻችቶላቸዋልና።
ከዚሁ በተጨማሪም ቅዱስ ያዕቆብና ቅዱስ ዮሐንስ አስቀድመው ስለ
ጌታችን ብዙ ነገር ሰምተው ነበርና።
ዳግመኛም ወንጌላዊው ማቴዎስ የእነዚህ ሐዋርያት ድኽነት እንዴት በጥንቃቄ
እንደ ነገረን አስተውል። “መረባቸውን ሲያበጁ አገኛቸው ነውና የሚለን።
ይኸውም ድኸነታቸው እጅግ ጽኑ ስለ ነበር አዲስ መግዛት ተስኗቸው
የተቀደደውን ሲሰፉ ያደፈውም ሲያጥቡ፣ የተቈረጠውንም ሲቀጥሉ ነበር
ማለት ነውና። ይህ በራሱም ለደግነታቸው ቀላል ማሳያ አልነበረምs ድኾች
የነበሩ ቢኾኑም ነውር ነቀፋ የሌለውን ሥራ አክብረው ራሳቸውን ሲደጉሙ
ነበርና፤ በፍቅር ኃይል እርስ በእርሳቸው ተሳስረው ነበርና፤ አባታቸውም
አብሮ ከእነርሱ ጋር ኾኖ ሲከታተላቸው ነበርና።
እንዲህ ካጠመዳቸው በኋላም እነርሱ ባሉ0ት ተአምራትን ማድረግ ጀመረ።
ይኸውም መጥምቁ ዮሐንስ ስለ እርሱ ስለ ጌታችን የመሰከረውን ሲያጸናላቸው
ነው" ዳግመኛም ደጋግሞ ወደ ምኵራቦቻቸው እየኼደ ያስተምር ነበርእንዲv በማድረጉም ከባሕርይ አባቱ ከአብ ጋር ስምም፣ አንዲት ፈቃድ
አንዲት ስምረት እንዳለቻቸው እንጂ የእግዚአብሔር ተቃዋሚና አሳች
እንዳልኾነ ሲያስረዳቸው ነው።
ወደ ምኵራቦቻቸው እየኼደ ሲጎበኛቸውም ያስተማራቸው ብቻ አይደለምI
ተአምራትንም አሳያቸው እንጂ እግዚአብሔር ኹልጊዜ ተአምራትንና እንግዳ
ነገርን ሲፈጽም አዲስ ሥርዓት ሊሰጥ ሲል ነውና። አዲስ ሕግ ሊሰጥ
ሲል አስቀድሞ ሕጉን ለሚሰጣቸው ሰዎች ኃይሉን ተአምራት በማድረግ
ያሳያቸዋል። ለምሳሌ፦
ቀዳማዊ አዳምን ሊፈጥረው ሲል አስቀድሞ ይህን ዓለም ካለመኖር ወደ
መኖር አምጥቶ ፈጠረው። ከዚያ በኋላም አዳምን ሕግ ሰጥቶ በገነት
አኖረው።
ለኖኅ ሕግ ሊሰጠው ሲልም አስቀድሞ ታላላቅ የኾኑ ተአምራትን አሳየ።
ፍጥረታትን ወደ ተፈጠሩበት ንጥረ ነገር (ወደ አራቱም ባሕርያተ ሥጋ)
እንዲመለሱ ኣደረጋቸው። ያ እጅግ አስፈሪ ባሕረ እሳትም ለአንድ
ዓመት ያህል እንዲቆይ አደረገው። በዚያ አስጨናቂ መከራ መካከልም
ያን ጻድቅ ሰው ጠበቀው።
በአብርሃም ጊዜም እንደዚሁ ብዙ ምልክቶችን አደረገ። ለምሳሌ
አብርሃም በጦርነት እንዲያሸንፍ አደረገ፤ በፈርዖን ላይ አባር ቸነፈር
እንዲመጣ አደረገ፤ አብርሃምንም ከብዙ መከራዎች ጠበቀው።
እንደዚሁም ለአይሁድ ሕግ ሊሰጣቸው ሲል እነዚያን ዕፁብ ድንቅና
ታላላቅ የኾኑ ተአምራትን አሳየ። ከዚያ በኋላም ሕጉን (ኦሪትን)
ሰጣቸው።
አሁንም እዚህ ላይ ልዑል የኾነ ሕግን [ወልደ እግዚአብሔር እንደ ነገ
ዲያብሎስ እንደ ተሻረ ሞተ ሥጋ ሞተ ነፍስ እንደ ጠፋ የምትናገረውን ሕገ
ወንጌል] ሊሰጣቸው ነውና እንደዚሁም ከዚህ በፊት ሰምተውት የማያውቁት
ነገር ሊነግራቸው ነውና ተአምራትን በማሳየት የነገራቸውን ነገር አጸናላቸው።
“መንግሥተ ሰማያት ቀርባለችና ንስሐ ግቡ” እያለ እየሰበከላት የመጣው
መንግሥት አልተገለጠችም ነበርና በተገለጡት ነገሮች ገለጣት፤ የማትታይ
ብትኾንም ግልፅ አደረጋት"
ወንጌላዊው ተደጋጋሚ ቃላት እንዳይነግረን አስቦና ተጠንቅቆም እንዴት
ጌታችን የፈወሳቸውን እያንዳንዳቸውን ሰዎች እንዳልነገረን፥ ይልቁንም
የተደረጉትን ተአምራት በጥቂት ቃላት ጠቅልሎ እንደ ነገረን አስተውል።
'ታመትን ኹሉ የተጨነቁትንም ደዌያቸውም ልዩ ልዩ የኾነውንı አጋንንትም
ያደሩባቸውንı ጨረን እያየ የሚጥላቸውን ሽባዎችንም ኹሉ አመጡለት*
ፈወሳቸውም ነውና የሚለው (ማቴ.4:24)።
ነገ ግን እስኪ ጥያቄ እናንሣ። የአንዳቸውንም ቢኾን እምነት ያልጠየቃቸው
ለምን ሊኾን ይችላል? ከዚህ በኋላ እንደምናገኘው “ይህን ማድረግ እንድችል
ታምናላችሁን?” ብሎ አይጠይቃቸውምና (ማቴ.9፡28)። ምክንያቱም እስከ
አሁን ድረስ ኃይሉን (ሥልጣኑን) ግልፅ ስላላደረገላቸው ነው። ዳግመኛም
ጤነኞቹ ወደ ጌታችን መቅረባቸውና ሌሎች ሕመምተኞችንም ይዘው
መምጣታቸው የአምጪዎቹ እምነት እንዲሁ ተራ እምነት እንዳልነበረ
ግልፅ ስለ ነበረ ነው። ከሩቅ ሀገርም ቢኾን አምጥተዋቸዋልና፤ ስለ ጌታችን
የነበራቸው እምነት ታላቅ ባይኾን ኖሮ ፈጽመው አያመጡአቸውም ነበርና
ስለዚህ ነው::
ስለዚህ እኛም ደዌ ዘነፍስ አለብንና [ይፈውሳቸው ወይም ይፈውስላቸው
ዘንድ ከገሊላም፣ ዐሥር ከተማም ከሚባል ሀገር፣ ከኢየሩሳሌምም፣ ከይሁዳም፣
ከዮርዳኖስም ማዶ ብዙ ሕዝብ እንደ ተከተሉት] ጌታችንን እንከተለው።
ይፈውሰው ዘንድ ይበልጥ ደስ የሚያሰኘው ይህ ደዌ ነውና እንከተለው። ደዌ
ዘሥጋን የፈወሰው ደዌ ዘነፍስን ያርቅ ዘንድ ሽቶ ነውና እንከተለው።
(፭) ስለዚህ ወደ እርሱ ወደ ጌታችን እንምጣ። መጥተንም ሥርየተ ኃጢአትን
እንጂ ከዚህ ዓለም ጋር የተያያዘ ምንም ነገር አንጠይቀው። እኛ ትጉሃን
ከኾንን አሁንም ቢኾን ይፈውሰናልና። ያኔ “ዝናው ወደ ሶርያ ኹሉ” እንደ
ወጣ፥ አሁንም ወደ አጽናፈ ዓለም ወጥቶአልና። ያኔ አጋንንት ያደሩባቸውን
ሰዎች እንደ ፈወሰ ሰምተው ተሰብስበው መጥተዋል። ታዲያ አንተ ከኃይሉ
ብዙ የቀመስህ ስትኾን፥ ይበልጥ ነቅተህ ተግተህ ወደ እርሱ ለመምጣት
ኣትፋጠንምን?
እነዚህ ሰዎች ወደ ጌታችን የመጡት ሀገራቸውን፣ ወዳጆቻቸውንና
ዘመዶቻቸውን ትተው ነበር። አንተስ ወደ እግዚአብሔር ለመቅረብ ስትል
ቤትህን እንኳን ትተህ ለመምጣት አትፈቅድምን? እነርሱ ካገኙት በበለጠ
ለማግኘት ብለህስ አትሽቀዳደምምን? ኧረ ሀገርህን፣ ወዳጆችህንና ዘመዶችህን
ትተህ መምጣቱም ይቅር፥ ክፉ ሥራህን ብቻ ትተሀ ና” ይህን ብቻ ብታደርግ
ከገዛ ወዳጆችህ ጋር ኾነህም ቢኾን ፍጹም ትድናለህና።
ነገር ግን ብዙዎቻችን ደዌ ዘሥጋ ቢኖርብን ከዚህ ሥቃይ እንድን ዘንድ
ማድረግ ያለብንን ኹሉ እናደርጋለን። ነፍሳችን ስትታመም ግን እንዘገያለን፤
ወደ ኋላም እንላለን። ከሥጋ ደዌያችንም ጭምር የማንድነውም:
የሚበልጠውን ትተን ኹለተኛ በኾነው ጉዳይ ላይ ትኩረት ስለምናደርግ
ነው
የችግሮቻችንን ምንጭ የኾነውን ትተን ጅረቱን በማንጻት ደስ ስለምንኝ
ነው"
የሥጋ ደዌያት የሚከሰቱት ከነፍስ ክፋት የተነሣ እንደ ኾነ ሠላሳ ስምንት
ዓመት ሉ የአልጋ ቁራኛ በነበረው መጻጕዕ የቤቱን ጣሪያ ነድለው
ጌታችን ወደ ነበረበት ቤት ባወረዱት ሽባ ከእነዚህም በፊት በቃኤል
እንደዚሁም እነዚህን በመሰሉ በሌሎች ሰዎች ይህ በግልፅ ታይቶአል። ስለዚህ
የደዌዎቻችን ምንን እናድርቀው ያን ጊዜም የሕመሞቻችን ማስተላለፊያ
መንገዶች ይቆማሉ" ደዌ ኃጢአትም ጭምር ነው እንጂ ሽባ መኾን ብቻ
አይደለምና። እንዲያውም ነፍስ ከሥጋ የምትበልጠውን ያህል ከሥጋ ሽባነት
ይልቅም የነፍስ ሽባነት የከፋ ነው።
ስለዚህ ወደ ጌታችን እንቅረብ። የነፍስ ሽባነታችንን ይተረትርልን ዘንድም
እንማልደው። የዚህን ዓለም ግብር ኹሉ ትተን መንፈሳዊውን ነገር ብቻ
እንለምነው። ወይም ደግሞ የዚህን ዓለምም ጭምር የምትጠይቀው ከኾነ፥
ከሚበልጠውና ከመንፈሳዊው ጉዳይ በኋላ አድርገው።
ኃጢአት ስትሠራ እንደ ሥጋ ሕመም ስለማይሰማህም እንደ ቀላል
አትመልከተው። እንዲያውም ይበልጥ ልታለቅስ የሚገባህ ስለ ሠራኸው
ኃጢአት የጸጸት ሕመም ሳይሰማሀ ሲቀር ነው። ይህ የሚኾነው ኃጢአት
ጉዳት ስለማያደርስ ሳይኾን የነፍስ ደዌ እንደ ሥጋ ደዌ፥ ሕመሙ [በግዘፍ]
የማይሰማ ስለ ኾነ ነውና። ከዚህ አንጻር የኃጢአታቸውን በትር ምት
የሚሰማቸውን ሰዎች በማስተዋል ተመልከታቸው፦ ከክፉ ሕሊናቸው ይፈወሱ
ዘንድ ሰውነታቸውን በሰይፍ ከተቆረጡት ወይም በእሳት ከተለበለቡት በላይ
እንዴት አምርረው እንደሚያለቅሱ፣ ሥቃያቸውን ለማራቅ ሲሉ ስንት ነገር
እንደሚያደርጉº ምን ያህል ሥቃይ እንደሚቀበሉ ምን ያህል እንደሚያለቅሱና
እንደሚያነቡ ተመልከታቸው። እነዚህ ሰዎች የኃጢአት ሕመም በነፍሳቸው
ዘልቆ ባይሰማቸው ኖሮ ይሀን ባላደረጉ ነበርና።
የተሻለው መንገድ ከመጀመሪያውኑም ከኃጢአት መራቅ ነው። አድርገነው
ከኾነ ደግሞ መበደላችንን መገንዘብና በጥንቃቄ ራሳችንን መለወጥ ነው።
እንደ በደልን ካልታወቀን ግን እንዴት ወደ እግዚአብሔር መጸለይ ይቻለናል?
ኃጢአት እንደ ሠራን ካልተገነዘብንስ እንዴት ይቅርታን መለመን ይቻለናል?
ኃጢአት የሠራኸው አንተው ራስህ መበደልህን ለማወቅ ፈቃደኛ ካልኾንህ
እግዚአብሔርን የምትለምነው ለየትኛው ጢአት ይቅር እንዲልህ ነው?
አንተ ለማታውቀው ኃጢአትህ ነውን? የበደልህን መጠን ሳታውቅስ እንዴት
የይቅርታውን ታላቅነት ማወቅ ይቻልሃል? ስለዚህ ስለ ሠራኸው ኃጢአት
አንድ በአንድ ተናገር(ተናዘዝ)" ይህን ጊዜም ለየትኛው ኃጢአትህ ይቅርታን
እንዳገኘህ ፀውቀሀ ለቸሩ አምላህ ምስጋናን ማቅረብ ይቻልሃል"
ያሳዘንኸው [የምትወደው] ሰው ሲኾን ያስታርቁሀ ዘንድ ጓደኞችን፣ ጎረቤቶችን
ዘበኞችን ትለምናለህ። ገንዘብ ትከፍላለህ። ብዙ ቀናትንም ተመላልሰህ
ትለምነዋለህ፤ ትማልደዋለህ። ያዘነብህን ሰው አንዴ፣ ኹለቴ እልፍ ጊዜም
ቢኾን፡ ፈጽሞ አይኾንም ቢልህም እንኳን ይታረቅህ ዘንድ ተስፋ ሳትቈርጥ
አጥብቀህና ተግተህ ትለምነዋለሀ። እግዚአ ኵሉ የኾነውን እግዚአብሔርን
ስናሳዝን ግን እናዛጋለን፤ ልል ዘሊላን እንኾናለን። ምንም ምን ሳይመስለን
በድሎትና በስካር እንኖራለን። ኹሉንም ነገር እንደ ተለመደው እንከውናለን።
እግዚአብሔርን መለመን የምንችለው ታዲያ መቼ ነው? በዚሁ ምክንያት
እግዚአብሔርን ይበልጥ የማናሳዝነውስ እንዴት ነው? ከመበደላችን በላይ
እግዚአብሔርን የሚያሳዝነውና እንዲቈጣ የሚያደርገው የነፍስ ሕመማችን
(ጸጸት) ሳይሰማን ሲቀር ነውና። ሊነገር በማይችል መጠን እጅግ ቸር የኾነ
አምላክ ሳለን ፥ እኛ መጀመሪያ አሳዝነነው ምንም እንዳላሳዘንነው ኾነን
ጸጸት ሳይሰማን ከሚቀር፥ በእውነት ምድር ተከፍታ ብትውጠን፣ ይህችን
ፀሐይ ባናያት፣ ፍጹምም ባንተነፍስ ይቀልል (ይሻል) ነበርና። እግዚአብሔር
ሲቈጣም ግን፥ ቍጣው በርግጥ እኛን ከመጥላቱና ፊቱን ከእኛ ከማዞር
አንጻር ሳይኾን [በፍቅር አልመለስ ስንል በዚሁ መንገድ ደግሞ] ወደ እርሱ
ሊያቀርበን ብሎ ነው። ኣሳዝነኸው ሳለ ሳይቈጣህ ዘወትር ዝም የሚልህ
ቢኾን ጥቂት ቆይተህ እርሱን ወደ መናቅ በተሸጋገርህ ነበርና# በመኾኑም
ይህ እንዳይኾንና አንተን ይበልጥ ወደ ራሱ ሊያቀርብህና ሊማርክህ ብሎ
አስቦ ለጥቂት ጊዜ ፊቱን ከአንተ ያዞራል፤ ይቈጣል።
(፮) ስለዚህ ለሰው ልጆች ያለውን ጥልቅ ፍቅር ተመልክተን እንበርታ፣ ምንም
በጎ ነገር እናሳይ ብንል የማትፈቅድልንን ያቺ ቀን ሳትደርስብንም ከልብ
የኾነ ንስሐን እናሳይ ብዬ እማልድሃለሁ። እስከዚያን ጊዜ ድረስ ኹሉም ነገር
የሚወሰነው በእኛ ነውና፤ ያኔ ግን ፈራጁ እግዚአብሔር ብቻ ነውና። “ስለዚህ
በእምነት ወደ ፊቱ እንድረስ” (መዝ.94፡5)፤ እናልቅስ፤ እናንባም። ያቺ ቀን
ከመድረስዋ በፊት ፈራጁን (እግዚአብሔርን) ይቅርታን ብንለምነው ወደ
ፍርድ አንቀርብምና። ይህን ማድረግ ካልቻልን ግን፥ የማይጠቅም ዋይታን
ስንጮህ ዓለም ኹሉ በተሰበሰበበት የፍርድ አደባባይ ይሰማናል፤ ምንም
ዓይነት ተስፋ ድኅነትም አይኖረንም። ገና በዚህ ዓለም ሳሉ በደላቸውን
ካላራቁ ሰዎች መካከል አንዱስ እንኳን በወዲያኛው ዓለም ኼዶ ለፈጸማቸው
በደሎች ተጠያቂ የማይኾንባቸው የሉምና" እንዲያውም ከዚህ ዓለም እስር
ቤት ተለይተው ሲኼዱ በወዲያኛው ዓለም ከዚህ የባሰ ጽኑ የፍርድ እስራት
ያገኛቸዋል። ሰዎች ኹሉ ቢኾኑም እንኳን በኃጢአት ሰንሰለት ተሳስረው
ከዚህ ዓለም ተለይተው [ሳይፈቱ] ወደ ወዲያኛው ዓለም ከኼዱ ይባስኑ
ወደ እስፈሪው የፍርድ ዙፋን ፊት ይቀርባሉ" በእውነት ያለ ሐሰት የዚህ
ዓለም ሕይወታችን ከእስር ቤት ምንም አይሻልምና" ወደ እሳተ ገሃነም
ብንገባ ኃጥን እጅና እግራቸው በረቂቅ ዛንጅር ታስረው እናያቸዋለን።
በዚህም ዓለም አፍአዊ አኳኋናቸውን ትተን ወደ ውስጥ ወደ እያንዳንዱ ሰ
ሕይወት ወደ እያንዳንዱ ሰው ነፍስ ውስጥ ብንገባ፡ ነፍሳቸው ከእግር ብረት
በባሰ መልኩ ታስራ እናገኛታለን። በተለይም ወደ ባለጠጎች ሕይወት ውስጥ
ስትገባ ከሌላው ሰው ይልቅ ነፍሳቸው እጅግ በጽኑ ተጠፍራ ታገኛታለህ።
ብዙ ሰዎች በዙሪያቸው ባሉ መጠን፥ ከሌሎች ሰዎች ይልቅ እጅግ የታሰሩ
ይኾናሉና። አንድ በዚህ ዓለም ላይ የታሰረ ሰው ጀርባው፣ እጆቹ ብዙ ጊዜም
እግሮቹ በሰንሰለት ታስሮ ስታየው ከሰዎች ኹሉ ይልቅ እጅግ አሳዛኝ እንደ
ኾነ አድርገህ ትቈጥረዋለህ። ባለጠጋውም በብዙ የዚህ ዓለም ጭንቀቶች
ተከብቦ ስታየው እጅግ እንደሚያሳዝን ምስኪን ሰው እንጂ እንደ ባለጠጋ
አድርገህ አትቍጠረው። ከእነዚህ ሰንሰለቶች በተጨማሪ እጅግ ኃይለኛ
አሳሪም አለውና - እርሱም ፍቅረ ንዋይ ነው። ፍቅረ ንዋይ ይህን ሰው ስፍር
ቍጥር ለሌላቸው ለሌሎች እግር ብረቶች፣ ዘበኞች በሮች፣ መሸጎሪያዎችም
አሳልፎ ይሰጠዋል እንጂ ከእነዚህ እስራቶች እንዲላቀቅ አይፈቅድለትምና።
ወደ ፍቅረ ንዋይ ሰንሰለት በደንብ ዘልቆ ሲገባም ከታሰረበት ብረት ምንም
የመዳን ተስፋ እንዳይኖረው በእስር ቤቱ ደስ እንዲሰኝ ያደርገዋልና#
የዚህን ሰው ልብ ወይም ነፍስ በአሳብህ ከፍተህ ብታያት ታስራ ብቻ
አታገኛትም፤ ረክሳ፥ ቆሽሻ፥ ከተባይም ጋር ተላምዳ ታገኛታለህ እንጂ=
ከሥጋ ድሎት ጋር መላመድ ከተባይ ጋር ከመላመድ በምንም አይሻልምና
እንዲያውም ከዚህ እጅግ የከፋ ነው፤ ነፍስን ከሥጋ ጋር አስተባብሮ
ያጠፋልና። በሥጋም በነፍስም እልፍ ደዌን ያመጣልና።
ስለዚህ እነዚህን ኹሉ ነገሮች ዐውቀን የነፍሳችን መድኃኒት የኾነውን
እግዚአብሔር እስራታችንን ይበጥስልን ዘንድ፣ እጅግ ኃይለኛ የኾነውን ይህን
ሰንሰለት (ፍቅረ ንዋይን) ያርቅልን ዘንድ፣ ከእነዚህ የእግር ብረቶች አላቅቆም
መንፈሶቻችንን ከአክናፍ በላይ ቀሊላን ያደርግልን ዘንድ እንማልደው።
እርሱን ከመማለድ ጋራም የራሳችንን ድርሻ እንወጣ፦ እንትጋ እናስተውል
እጅግም እንቅና" ይህን ያደረግን እንደ ኾነ በአጭር ጊዜ አሁን ከያዙን
ክፋቶች አርነት መውጣት በጥንተ ተፈጥሮአችንም በምን ዓይነት ኹናቴ
ውስጥ እንደ ነበርን ማወቅ የእኛ የኾነውንም ነጻነት በአግባቡ አጽንተን
መያዝ ይቻለናልና። ዛሬም ዘወትርም እስከ ዘለዓለሙ ድረስ ክብርና ጌትነት
የባሕርይ ገንዘቡ በኾነው በጌታችን በኢየሱስ ክርስቶስ ቸርነትና ሰውን
መውደድ ኹላችንም ይህን እናገኝ ዘንድ የበቃን ያድርገን፥ አሜን!