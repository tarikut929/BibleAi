ንባብ- ኒቆዲሞስ መልሶ- ይህ እንዴት ሊሆን ይችላል? አለው ኢየሱስም
መልሶ እንዲህ አለው- አንተ የእስራኤል መምህር ስትሆን ይህን አታውቅምን?
እውነት እውነት እልሃለሁ የምናውቀውን እንናገራለን ያየነውንም እንመሰክራለን
ምስክራችንንም አትቀበሉትም ስለ ምድራዊ ነገ በነገርኋችሁ ጊዜ ካላመናቸሁ ስለ
ሰማያዊ ነገር ብነግራችሁ እንዴት ታምናላችሁ? 
/ቍ9-12/።end
አንተ የእስራኤል መምህር ስትሆን ይህን አታውቅምን? |
ቍ10 ኒቆዲሞስ ኢየሱስ ክርስቶስ የነገረው ነገር አዲስ ስለሆነበት ይህ
እንዴት ሊሆን ይችላል በማለት ክርክሩን ቀጥሎአል። ኒቆዲሞስ የብሉይ
ኪዳን ምሁር ስለሆነ በኦሪት በነቢያት የተጻፈውን ያነባል ያነበንባል እንጂ
አያመሠጥርም። የማመሥጠርና የመተርጐም ጥበብ አልነበረውም። ለዚህ
ነው በቀላሉ ያልገባው# ኢየሱስ ክርስቶስም«አንተ የእስራኤልመምህር
ስትሆን ይህን አታውቅምን?» በማለት ይወቅሰዋል። ጌታችን ይህን ቃል
የተናገረው ስለ ሁለት ነገር ነው።
- 1ኛ ኒቆዲሞስ የእስራኤል መምህር ነው። ከመንፈስ ቅዱስ ስለ
መወለድ የተነገረውን ትንቢት /ሕዝ 36÷25፡26 ዘካ 13÷1 ሚክ 7÷19/
ላይ የተጻፈውን መመርመርና ማወቅ ይገባው ነበር” አንተ መምህር ከሆንህ
ከውኃና ከመንፈስ መወለድ እንደሚገባ ነቢያት የተናገሩትን ለምን አላወቅህም
ሲለው ነው።
2ኛ ኒቆዲሞስ ፈሪሳዊ ስለሆነ ምሁር ነኝ አዋቂ ነኝ የማለት ስሜት
በውስጡ ነበረ።ስለዚህ ማወቅ የሚገባህን ገና አላወቅህም፣ ኦሪቱንና ነቢያቱንም
ታነበዋለህ እንጂ መተርጐም፣ መረዳት አልቻልህም ሲለው ነው።
9 ኒቆዲሞስ መልሶ። ይህ እንዴት ሊሆን ይችላል? አለው።
10 ኢየሱስም መልሶ እንዲህ አለው። አንተ የእስራኤል መምህር ስትሆን ይህን አታውቅምን?
11 እውነት እውነት እልሃለሁ፥ የምናውቀውን እንናገራለን ያየነውንም እንመሰክራለን፥ ምስክራችንንም አትቀበሉትም።
የምናውቀውን እንናገራለን ያየነውንም እንመሰክራለን/ቊ11
ኢየሱስ ክርስቶስ የምናውቀውን እንናገራለን ያየነውንም እንመሰክራለን
በማለት ከአንድ በላይ ብዛት ያላቸው ሰዎች በሚናገሩበት ዘይቤ ገለጠው።
ስለ እርሱ የተናገሩትንና የመሰከሩትን ምስክሮች ወክሎ እየተናገረ ነው።
ዮሐንስ መጥምቅና እግዚአብሔር አብ ከXርሱ ጋር እንደ ተናገሩ አድርጎ
እንናገራለን፣ እንመሰክራለን ይላል" አራት ምስክሮችም እንዳሉት ራሱ
ጌታችን ገልጧል።
1ኛ የዮሐንስ ምስክርነት /ዮሐ 5÷33/
2ኛ የአምላክነቱ ሥራ /የሚያደርገው/ ተአምር ምስክርነት /ዮሐ 5÷36
3ኛ የአብ ምስክርነት /ዮሐ 5÷37/
4ኛ የመጻሕፍት ምስክርነት /ም 5÷39/ ናቸው።
ስለ ምድራዊ ነገር በነገርኋችሁ ጊዜ ካላመናችሁ ስለ ሰማያዊ
12 ስለ ምድራዊ ነገር በነገርኋችሁ ጊዜ ካላመናችሁ፥ ስለ ሰማያዊ ነገር ብነግራችሁ እንዴት ታምናላችሁ?
ነገር ብነግራችሁ እንዴት ታምናላችሁ?ቊ12 አሁን እየተከራከረ ያለው
ኒቆዲሞስ ብቻ ቢሆንም ጌታችን ግን ትምህርቱን ለኒቆዲሞስና ለጓደኞቹ
ያስተላልፋል። ኒቆዲሞስ በመንፈስ ከወገኖቹ ከፈሪሳውያን ጋር ነውና ስለ
ሰማያዊ ነገር ብነግራቸሁ እንዴት ታምናላቸሁ ይለዋል።
ኒቆዲሞስ ለመቀበል የተቸገረው ከውኃና ከመንፈስ መወለድ
የሚለውን ትምህርት ነው። ይኸውም በምድር ላይ የሚከናወንና የሚፈጸም
ነው። ጌታችን በምድር ላይ የሚደረገውን ከውኃና ከመንፈስ የመወለድ
ትምህርት ካልተቀበላችሁ ወይም ይህ ቀላሉ ትምህርት ካልገባችሁ በሰማይ
የሚደረገውማ እንዴት ይገባችኋል ሲለው ነው# በሰማይ የሚደረገው ሲል፦ስለሰማያዊ ዓለም፣ ስለሰማያዊ ኑሮ፣ ስለ ሰማያዊ ሕይወት፣ ስለ ሰማያዊ ጸጋ
ብነግራቸሁ አታምኑም ማለቱ ነው።
አንድም ምድራዊ የተባለ ጥምቀት ሲሆን ሰማያዊ የተባለ ትንሣኤ
ነው።ጥምቀትን ምድራዊ ማለቱ ከተጠመቅን በኋላ በምድር ስለምንኖር ነው።
ትንሣኤን ሰማያዊ ማለቱም ከተነሣን በኋላ ሰማያዊውን ዓለም ወርሰን፣ ሰማያዊ
ሕይወትን አግኝተን፣ ከሰማያውያን መላእክት ጋር የምንኖርበት ስለ ሆነ ነው።
ማር ኤፍሬም «ጥምቀት ከሙሴ ጀምሮ እስከ ዛሬ ድረስ በምሳሌ
ተነግራለች።ስለጥምቀት ስነግራችሁ ካላመናችሁ ከዚህ ስለሚበልጠው
ስለሰማያዊ ነገር ብነግራችሁ እንዴት ታምናላችሁ ማለቱ ነው»ይላል።
አይሻዳድም «በምድር ስለምትፈጸመው _ ስለጥምቀት ስነግራችሁ
ካላመናችሁኝ ቅድመ ዓለም ከአብ መወለዴንና ሰማያዊ መንግሥቴን
ብነግራችሁ እንዴት ታምኑኛላችሁ ማለቱ ነው»ይላል።
አንድ ታላቅ ሊቅ «ወደመንፈሳዊ ነገር የሚመራችሁን አምላካዊ
ኃይሌን ካላመናችሁ የሰው ልጅ ሲያርግ ብታዩት እንዴት ታምናላችሁ
ማለቱ ነው»ብሎ ተርጕሟል። የግእዝ በግእዙን ትርጓሜ ወንጌል ይመልከቱ።