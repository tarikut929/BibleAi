“ይህም ኹሉ የኾነ ከእግዚአብሔር ዘንድ በነቢይ የተነገረው ይፈጸም ዘንድ
ነው' እንዲህ ሲል፦ እነሆ ድንግል ትፀንሳለች ልጅም ትወልዳለች*
ስሙንም አማኑኤል ይሉታል፤ ትርጓሜውም እግዚአብሔር ከእኛ ጋር የሚል
ነው” (ማቴ.1:22-23)።
ስንሰማ ፈሪሐ
(፩) ብዙ ሰዎች፦ “እዚህ
“እዚህ ስንኾንና ቃለ እግዚአብሔር
እግዚአብሔርን ገንዘብ እናደርጋለን። ከዚህ ስንኼድ ግን እንደ ገና ሌሎች
ሰዎች እንኾናለን። እዚህ እያለን የነበረን ከፍተኛ ቅንዓትና ጉጉት ፈሪሐ
እግዚኣብሔርም ይጠፋል” ሲሉ እሰማለሁ። እንግዲህ ይህ እንዳይኾን
ማድረግ የሚገባን ምንድን ነው? የዚህ ምንጩ ምን እንደ ኾነ መመልከት
ይኖርብናል። እንኪያስ እንዲህ እጅግ እንድንለወጥ የሚያደርገን መነሻው
ምንድን ነው? ጊዜያችንን አግባብ ለሌለው ተግባር ስለምናውለውና ከክፉ
ሰዎች ጋር ኅብረት ስለምናደርግ ነው። ስለዚህ ከምሥጢር ተሳትፈን እንደ
ወጣን ለምሥጢሩ ከማይገቡ ሰዎች ጋር አንድነት ሊኖረን አይባምs ከዚህ
ይልቅ ማድረግ የሚገባን ከምሥጢር ተሳትፈን ወደ ቤታችን እንደ ኼድን
መጽሐፍ ቅዱስን እናንሣና ወደዚህ ዓለም ሥራ ከመሰማራታችን በፊት
ከሚስታችንና ከልጆቻችን ጋር ኾነን እዚህ መጥተን የተማርነውን ትምህርት
እንወያይበት።
ንጹህ ያደረጋችሁትን ገላችሁን እንደ ገና እንዳታቆሽሹት አስባችሁ፥ እንደ
ታጠባችሁ ወዲያው ወደ አደባባይ የማትወጡ ከኾነ፥ ከምሥጢር ከተሳተፍን
በኋላ ደግሞ ወዲያውኑ ወደ ሌሎች ተግባራት መሰማራት የለብንም። እኛ
ግን ብዙውን ጊዜ የምናደርገው የዚህ ተቃራኒውን ነው፤ በዚህ መንገድ
ኹሉንም እናበላሸዋለን" የተነገረን ነገር ከእኛ ጋር ስለማይዋሐድ ኣፍአዊ
የኾኑ ኃይላት ሲገፋፉን ያለ አንዳች ቅሪት ፍጹም ከእኛ ይርቃል።
ስለዚህ ይህ እንዳይኾን፥ ምሥጢር ተሳትፋችሁ ወደ ቤታችሁ ስትኼዱ
የተነገራችሁን ነገር ከራሳችሁ ጋር እንዲዋሐድ ከማድረግ በቀር ሌላ ትልቅ
ተግባር ሊኖራችሁ አይገባም" አዎን ለዚህ ምሥጢር ብለን አምስትç
ስድስት ቀናት ስንዘ”ጅ ሰንብተን ሳለ ከተቀበልን በኋላ ግን ለአንድ ቀን
ከአንዲቱ ቀንም ለተወሰኑ ሰዓታት ከዚህ ዓለም ሥራ ተለይተን መቆየትç
መንፈሳዊ ተግባራትን ለማከናወን መታገሥ አቅቶን ወደ ቀደመ ግብራችን
መመለስ ፍጹም አላዋቂነት ነውና። ልጆቻችን የተማሩትን ትምህርት በዚያ
ቀን ሙሉ፡ ያን ሲያጠኑ እንደሚውሉ አላየናቸውምን? ስለዚህ እኛም እንዲህ
እናድርግ" እንዲህ ካላደረግን ግን እዚህ በመምጣታችን ብቻ የምናገኘው
ጥቅም አይኖርምና እንደ ውኃ ባንቧ ከመኾን በቀር እዚህ መምጣታችን ምንም
በቁዔት አይኖረውምና። ለወርቅና ለብር የምናሳየውን ክብር ያህል እንኳን
እዚህ ለምንማረው ትምህርት ትኩረት የማንሰጥ ከኾነ እዚህ በመምጣታችን
ብቻ የምናገኘው ረብ የለውምና። ጥቂት ሳንቲሞችን ያገኘ ሰው በመዝገብ
(በሳጥን) ውስጥ ያስቀምጣቸዋል፤ ማስቀመጥ ብቻም ሳይኾን ይቆልፋቸዋል።
እኛ ግን ከወርቅም ከዕንቍም የሚበልጡ ቃላተ እግዚአብሔርን ተቀብለን፣
ከሀብተ መንፈስ ቅዱስም ተሳትፈን ሳለ፥ በንዝህላልነትና እንዲሁ ከእኛ
እንዲጠፉ እናደርጋቸዋለን እንጂ በልባችን መዝገብ አናኖራቸውምና።
እንግዲህ ያገኘነውን ሀብት እኛ ራሳችን የምናሰርቀውና ራሳችንን ወደ
ፍጹም ድኸነት የምንጥል ከኾነ ሊደረግልን የሚችል ርኀራኄ እንደ ምን ያለ
ርኅራኄ ነው? ስለዚህ ይህ ኹሉ እንዳይደርስብን ለራሳችን፣ ለሚስቶቻችን
ለልጆቻችን [ለሠራተኞቻችንም] መመሪያ የሚኾነንና የማንጥሰው ሕግ
እናብጅ። ከሳምንት አንድ ቀን ሙሉ እዚህ መጥተን የሰማነውን ቃለ
እግዚአብሔር እየተወያየንና እያስታወስን እንድንውል መመሪያ እናሰናዳ።
እናንተ እንዲህ የምታደርጉ ከኾነ፥ እኛም ቀጣዩን ትምህርት ለእናንተ
ለማስተማር እንተጋለንና፤ ድካማችንንም ታቃልሉናላችሁና፤ እናንተም
የተነገራችሁን ቃለ እግዚአብሔር ዘወትር ስታስታውሱት በዚህ የምታገኙት
ረብ ጥቅም ታላቅ ይኾናልና። ያለፈውን እያስታወሳችሁ ቀጥሎሊባል
ያለውን ለመስማት ጓጉታችሁ ንቁዎች ትኾናላችሁና= እንዲህ ከዚህ በፊት
የነገርናችሁን የምታስታውሱት ከኾነም ቀጥሎ የምንነግራችሁን ነገር በቀላሉ
እንድትረዱት የሚያደርገው አስተዋጽኦ ጥቂት አይኾንምና። ያለፈውንና
የአሁኑን አሰናስለን ስናቀርብላችሁ ለመረዳት አይከብዳችሁምና። ኹሉንም
ነገር በአንድ ቀን ልንነግራችሁ ስለማንችል፥ ከዚህ በፊት የነገርናችሁንና
አሁን የምንነግራችሁን ' ልታያይዙት እንዲህ እያደረጋችሁ በልባችሁ
ብራና ላይ እየጠቀለላችሁ ልታኖሩት፣ በመጨረሻም ሙሉ መጽሐፍ ቅዱስ
ልታገኙት ይገባችኋልና።
:
ስለዚህ ዛሬም ልንነጋገረው ያለብንን ነገር ከዚህ ቀደም የነገርናችሁን
ሳናስታውስ ልንቀጥል አይገባንም።
ነገር ግን ዛሬ የምንነጋገባቸው ነገሮችስ ምን ምን ናቸው? “ይህም ኹሉ
የኾነ ከእግዚአብሔር ዘንድ በነቢዩ የተነገረው ይፈጸም ዘንድ ነው።" ዕፁብ
ድንቅ በሚያሰኝ አነጋገር፡ ያለ'ውን ኃይል ኹለ ተጠቅሞ “ይህም ኹሉ
የኾነ” ብሎ ተናገረ" እግዚአብሔር ለሰው ልጆች ያለ'ውን ከባሕር የጠለቀ
ፍቅር በተመለከተ ጊዜ ይህ ፍቅርም ከዚህ በፊት ተሰምቶም ታይቶም
በማይታወቅና ከሕገ ተፈጥሮ ውጭ በኾነ አኳኋን ተከናውኖ ዕርቅ እንደ
ተደረገ ባስተዋለ ጊዜ ከኹሉም በላይ ልዑለ ባሕርይ የኾነ እርሱ ከኹሉም
በታች ኾኖ መምጣቱን ባየ ጊዜ፣ በዐዋጅ የተነገሩትን የትእዛዛትን ሕግ
ሽሮ በመካከል ያለውን የጥል ግድግዳን በሥጋው እንዳፈረሰ በተገነዘበ ጊዜ
(ኤፌ.2፡14)፣ ከእነዚህ በላይም እጅግ ብዙ በጎ በጎ ነገሮች እንደ ተደረጉ
በተመለከተ ጊዜ፥ ይህን ኹሉ እንደ ሸማ ጠቅልሎ እንደ ወርቅ አንከባልሎ
በአንድ ቃል “ይህም ኹሉ የኾነ ከእግዚአብሔር ዘንድ በነቢዩ የተነገረው
ይፈጸም ዘንድ ነው" አለ። ይኸውም “ኣስቀድሞ የተነገረው ትንቢት፣
የተመሰለው ምሳሌ፣ የተቈጠረውም ሱባኤ ይኸው ደረሰ፤ ተፈጸመ እንጂ
እንደ እንግዳ ደራሽ እንደ ውኃ ፈሳሽ ድንገት የተከናወኑ እንደ ኾኑ አድርገህ
አታስብ” ሲል ነው። ንዑድ ክቡር የሚኾን ጳውሎስም በመልእክታቱ ኹሉ
ላይ ሊያስረግጠው የሚደክመው ይህንን ነው።
73
መልአኩም ጻድቁ ዮሴፍን ኢሳይያስን ወደ ማመልከት አለፈ= ይኸውም
ከሕልሙ ከነቃ በኋላ የነገረውን ቃላት ቢዘነጋቸውም እንኳን፥ እንደ አዲስ
እንደ ተነገሩት ኾነው እነዚያን ዘወትር ሲያነባቸው የነበሩት የነቢዩን ቃላት
ትዝ እንዲሉት በዚያውም አብሮ በሕልሙ የተነገረውን ነገር እንዲያስታውስ
ነው። ጻድቅና መጻሕፍተ ነቢያትን የተማረ ስለ ነበረ ከእነርሱ [ተጠቅሶ
የሚነገረውን ቃል] ያስታውሳልና። ከዚህ በፊት “ሚስትህን ማርያምን”
ብሎት ነበር፤ አሁን ግን ነቢዩን ካስታወሰው በኋላ “ድንግል” የሚለውን ስም
አመጣለት። እንደ አሁኑ ቀድሞ “ድንግል” የሚለው ቃል ከነቢዩ ኢሳይያስ
ባይሰማ ኖሮ በእምነት ጽኑዕ ኣይኾንም ነበርና" በርግጥም ቃለ ነቢያቱን
ሲሰማ አዲስ ኣይኾንበትም ጥንቱንም የሚያውቀውና ለዘመናትም ሲያነበው
የነበረ ነውና" ስለዚህ መልአኩ የሚነግረውን ቃል፥ ጻድቁ ዮሴፍ አሁን
በቀላሉ ይቀበለው ዘንድ በማሰብ በመትጋት ነቢዩ ኢሳይያስን አዘከረው።
በዚህ ብቻም አላቆመም ንግግሩን ከእግዚአብሔር ጋርም አገናኘለት ጭምር
እንጂ" ሲያስታውሰው “ከእግዚኣብሔር ዘንድ በነቢዩ የተነገረው” አለው እንጂ
“በነቢዩ ኢሳይያስ የተባለው" አላለውምና" የተነገረው በነቢዩ ኢሳይያስ አፍ
ቢኾንም ቅሉ፥ ነቢዩ ኢሳይያስ ከእግዚአብሔር አግኝቶ የተናገረው እንጂ
እንዲሁ ከልቡናው አንቅቶ የተናገረው አይደለምና።
(፫) ቃሉስ ምን የሚል ነው? እነሆ* ድንግል ትፀንሳለች* ልጅም ትወልዳለች*
“ታዲያ ስሙ አማኑኤል ከማለት ይልቅ ኢየሱስ ክርስቶስ ያሉት ለምንድን
ነው?” ብሎ የሚጠይቅ ሰው ሊኖር ይችላል። “ትለዋለህ” ሳይኾን “ይሉታል
በማለት የሚገልጠው ሕዝቡን (የሰው ልጆችን) እና የተከናወነው ድርጊቱ
ስለ ኾነ ነው። እዚህ ላይ የተከናወነው ድርጊቱ ራሱ ስም ኾኖ ቀርቦአልና
የተከናወኑ ድርጊቶችን ስም ሰጥቶ መጥራት የመጽሐፍ ልማድ ነውና=
ስለዚህ “ስሙንም አማኑኤል ይሉታል” ማለት እግዚአብሔር [እንደ ቀድ”
በረድኤት ያይደለ በከዊን ሥጋ ለብሶ] በሰዎች መካከል ያዩታል ከማለት
በቀር ሌላ አይደለም። እግዚአብሔር ጥንቱንም ከሰዎች ተለይቶ እንደማያው
የታወቀ የተረዳ ነው። ነገር ግን በረድኤት እንጂ እንደ አሁኑ [ከሥጋች
ሥጋ ከነፍሳችን ነፍስ ነሥቶ ከእኛ ጋር አንድ አካል አንድ ባሕርይ በመኾን
በአጭር ቁመት በጠባብ ደረት ተወስኖ በኩነት] ኣልነበረምና።º
አይሁድ [የአማኑኤል ስም ከመልአክ ሳይኾን ከሰው ለክርስቶስ የተሰጠው ነው
ብለው] ጥርጣሬ ገብቷቸው የሚያንገራግሩ ከኾነ ግን ጥያቄ እንጠይቃቸዋለን=
ሕፃኑ [የነቢዩ ኢሳይያስ ልጅ] “ማሔር ሻላል ሐሽ ባዥ - ምርኮ ፈጠነ
ብዝበዛ ቸኰለ” የተባለው መቼ ነው? ይህ ለምን እንደ ተነገረ ምንም ማለት
አይችሉም። [አይሁድ ባይመልሱልን እኛ እንመልሰው።] ስለዚህ ነቢዩ
“ማሔር ሻላል ሐሽ ባዥ - ስሙን ፈጥነህ ሩጠህ ማርክ ብለህ ጥራው” ያለ
ለምንድን ነው (ኢሳ.8፡3)? ሕፃኑ በሚወለድበት ጊዜ ምርኮና ብዝበዛ ስለ
ነበር ነው። ስለዚህ በጊዜው በነበረው ኩነት ሕፃኑ በዚያ ስም ወጥቶሊታልዳግመኛም ከተማይቱ “ሀገረ ጽድቅ ደብረ አህጉረ ጽዮን ማእምንት” ተብላ
እንደምትጠራ ተነግሮአል (ኢሳ.126-27)" ነገር ግን ከተማይቱ “ኢየሩሳሌም
እንጂ “ጽድቅ” ተብላ እንደ ተጠራች በየትኛውም ሥፍራ አናነብም። ኾኖም
ድርጊቶቹ ተፈጽመው ካለፉ በኋላ ከተማይቱም ወደ በጎ ከተለወጠች
በኋላ ያን ጊዜ ነቢዩ እንደዚያ ተብላ እንደ ተጠራች ተናገረ። አንድ ኩነት
ያመጣውን አካል እንዲıንን ካደረገው ወይም በዚያ ኩነት የተጠቀመ ሌላ
ሰው ሲኖር የኩነቱን ስም እንዲሰጠው ማድረግ የተለመደ የመጽሐፍ ልማድ
ነውና።3 [ስለዚህ ጌታችንም በዚህ አምሳል አማኑኤል ተባለ።]
(፬) አይሁድ በዚህ ረገድ ኣፋቸው ሲዘጋ ሌላ ምክንያት ደግሞ ይሻሉ። ይህ
ሌላው መሸሻ ምክንያታቸውም ከቅድስት ድንግል ማርያም ድንግልና ጋር
ተያይዞ ነው። “ድንግል” የሚለውን ቃል “ወጣት ሴት” ብለው በመተርጎም
በመተርጉማነ መጻሕፍቶቻቸው (Translators) አማካኝነት _ ሊቃወሙን
ይጥራሉና#5 በመጀመሪያ ደረጃ ለእነዚህ መስተጻርራን የምንሰጠው ምላሽ
ከኹሉም በላይ [በእነርሱ በአይሁድ ሳይቀር] ተቀባይነትና ተአማኒነት ያላቸው
መተርጉማነ መጻሕፍት ሰባ ሊቃናት ናቸው የሚል ነው። እነዚህ የአይሁድ
መተርጉማን መጻሕፍቱን የተረጎሙአቸው ከልደተ እግዚእ በኋላ ስለ ኾነ
አተረጓጎማቸው ለጌታችን ካላቸው ጥላቻ የተነሣና ኾን ብለው የነቢዩን
ቃል አጣምመዉት ሊኾኑ ይችላሉ የሚል ጥርጣሬ ውስጥ ይወድቃሉና።
ሰባ ሊቃናት ግን መጻሕፍተ ብሉያትን የተረጎሙአቸው [ክፋትና ቅናት
ሳይኖራቸው] ከልደተ እግዚእ መቶና ከዚያ በላይº ዓመታት በፊት ስለ
ነበረ፡ ከነበሩበት ዘመን አንጻር ብቻም ሳይኾን ከብዛታቸውና እርስ በእርስ
የሚጣላ አሳብ ካለመናገራቸውም (ከቃላቸው መስማማትም) አንጻር አምነው
ሊቀበሉአቸው የተገቡ ናቸው።
75
የሌሎቹን ትርጉም እንደ መነሻ ይዘን እንነጋገር
እንነጋገር ቢባልም እንኳን
እንረታቸዋለን። መጽሐፍ “ወጣት” የሚለውን ቃል “ድንግል” ለሚለው ቃል
ከሴቶች ብቻ ሳይኾን ከወንዶች አንጻርም በተለዋዋጭነት ይጠቀማልና።
ለምሳሌ “ጐልማሶችና ልጃገረዶች (ወጣት ሴቶች) ሽማግሎችና ልጆች” ይላል
(መዝ.148፡12)። ዳግመኛም ስለ ተጠቃችው ብላቴና ሲናገር፦ “የታጨችው
ልጃገረድ ጮኻለችና [የሚታደጋት አልነበረም] ይላል (ዘዳ.22፡27)። እዚህ
ላይ “ልጃገረድ” ሲል ድንግል ማለቱ ነው።
ነቢዩ ኢሳይያስ የተናገረው የሚተረጐመውም በዚህ አገባብ ነው። “ስለዚህ
ጌታ ራሱ ምልክት ይሰጣችኋል" በማለት ጀምሮ “እነሆ፥ ድንግል ትፀንሳለች፥
ወንድ ልጅንም ትወልዳለች” በማለት ይቀጥላል እንጂ እንዲሁ “እነሆ፥
ድንግል ትፀንሳለች፥ ወንድ ልጅንም ትወልዳለች” ብቻ አላለምና (ኢሳ.7፡
14)። ወንድ ልጅን የምትወልደው ሴት ድንግል ካልኾነችና በጋብቻና በዘር
በሩካቤ ትወልድ ዘንድ ካላት ይህ እንዴት “ምልክት” ይኾን ነበር? “ምልክት”
ከተባለ ከተለመደው ውጭ፣ እንግዳና ድንቅ ሊኾን ይገባዋልና። እንዲህ
ካልኾነ ግን ምልክትነቱ የቱ ላይ ነው?
(፭) ዮሴፍም ከእንቅልፉ ነቅቶ የእግዚአብሔር መልአክ እንዳዘዘው አደረ? (ማቴ.1
24)☞ የዮሴፍን ታዥ ልብ ታስተውላለህን? አማን በአማን ንቁ በኾነች
ነፍሱ በኹሉም ረገድ ጠንቃቃ መኾኑን ትመለከታለህን? ኣንድ አስቸጋ%
ነገር ጠርጥሮ እያለ ድንግል ማርያምን በስውር ሊተዋት አሰበ እንጂ ከእርሱ
ጋር ትኾን ዘንድ አልፈቀደምና" ከዚህ ጥርጣሬውና ሥጋቱ [መልአኩ
በነገረው መሠረት ተረድቶ] ነጻ ሲኾንም እንደዚሁ ከእርሱ ጋር እንድትኾን፡
ሊያገለግላትም ወደደ እንጂ ሊተዋት አላሰበምና።
ሚስቱን ማርያምንም ወሰዳት።"
እንግዲህ ድንግል ማርያም ለጻድቁ ዮሴፍ የታችበት ምሥጢር ከአይሁድ
ውግረት ለመጠበቅ ተብሎ የተደረገ መኾኑን ሊያስረዳ ወድዶ ወንጌላዊው
ይህን ኃይለ ቃል ደጋግሞ እያነሣው እንደ ኾነ ታስተውላለህን?
ከወሰዳትም በኋላ የበኩር ልጅዋንም እስክትወልድ ድረስ አላወቃትም (ማቲ1,
25)#
ወንጌላዊው እዚህ ላይ “እስከ” የሚለውን ቃል እንደ ተጠቀመ አይተህ ግን
የበኵር ልጅዋን ከወለደች በኋላ [አዳም ሔዋንን ወይም ሕልቃና ሐናን
በግብር እንዳወቃት ዮሴፍም ድንግል ማርያምን] በግብር ዐውቆአታል
ብለህ እንድታስብ ሳይኾን ጌታችንን ከመውለድዋ በፊት ወንድ የማታውቅ
መኾንዋን ሲነግርህ ነው። “ታዲያ እስከ የሚለውን ቃል የተጠቀመው
ለምንድን ነው?” እንደዚህ ብሎ መናገርና ይህ አገላለፅ ወሰን ለሌለው ጊዜ
መጠቀም የመጽሐፍ ልማድ ስለ ኾነ ነው። ለምሳሌ “ቁራውም ውኃው
ከምድር ላይ እስኪደርቅ ድረስ አልተመለሰም” ይላል (ዘፍ.8፡7)። “እስኪደርቅ
ድረስ” ቢልም ቅሉ ቁራው ግን ከዚያ በኋላ ወደ መርከቡ አልተመለሰም=
መጽሐፍ ስለ እግዚኣብሔርም ሲናገር “ከዘለዓለም እስከ ዘለዓለም ድረስ
አንተ ነህº ይላል (መዝ.89፡2)። “ከ … እስከ” በማለቱ ለእግዚአብሔር የጊዜ
ገደብ ሲሰጠው አይደለም። ስለ ወንጌል ሲናገርም ክቡር ዳዊት “በዘመኑም
ጽድቅ ያብባል፥ ጨረቃም እስኪያልፍ ድረስ ሰላም ብዙ ነው” ብሎአል
(መዝ.71፡7)። እንዲህ በማለቱ ግን ፍጥረት ካለፈ በኋላ ሰላምና ጽድቅ
አይኖርም ማለት አይደለም። ስለዚህ እዚህም ላይ ወንጌላዊው “እስከ
የሚለውን ቃል ሲጠቀም ቅድስት ድንግል ማርያም ቅድመ ወሊድ ድንግል
እንደ ኾነች በርግጥ ሲነግርህና ድኅረ ወሊድም በድንግልና ጸንታ የኖረች
እንደ ኾነች አንተው ራስህ [ባሕለ መጻሕፍትን መሠረት አድርገህ] አባባሉን
እንድትረዳው ሽቶ ነው። በመኾኑም ከእርሱ ከጌታችን ልትማረው ያለህን
ነገር እርሱ ራሱ “የበኵር ልጅዋን እስክትወልድ ድረስ አላወቃትም” ብሎ
ነገረህ። በድንግልና ፀንሳ በድንግልና ከወለደች በኋላ ደግሞ የታወቀ የተረዳ
ነውና ይህን አንተ ራስህ ትረዳው ዘንድ ተወልህ። በሌላ አገላለፅ እንደዚያ
ያለ ዘርአ ብእሲ ፀንሳ በድንግልና ከወለደች በኋላ፣ አዲስና እንግዳ የኾነ
የሕርስና የወሊድ ሥርዓት ካመጣች በኋላም ቢኾን፥ ያ ጻድቁ ሰው በግብር
ያውቃት ዘንድ አይደፍርም፤ አልደፈረም ሲል ነው። ጻድቁ ዮሴፍ ቅድስት
ድንግል ማርያምን በግብር ዐውቆአት ቢኾን ኖሮስ፣ ወደ ቤቱ የወሰዳትም
እንዲጠብቃት ሳይኾን ሚስት እንድትኾነው ቢኾን ኖሮስ፥ ክብር ይግባውና
ጌታችን ኢየሱስ ክርስቶስ ድንግል ማርያምን ጠባቂ አገልጋይም ሰው
እንደ ሌላት ሴት ለደቀ መዝሙሩ ለፍቁረ እግዚእ የሰጠው ወደ ቤቱም
እንዲወስዳት ያደረገው ለምንድን ነው (ዮሐ.19፡27)? [ይልቁንስ አዳም ያለ
ሴት ሴትን እንዳስገኘ፥ ድንግል ማርያምም ያለ ዘርአ ብእሲ ጌታችንን እንደ
ወለደችው፣ ሔዋን ያለ ምድራዊት እናት ከኣዳም እንደ ተገኘች፥ ጌታችንም
ያለ ምድራዊ አባት hድንግል ማርያም ተወለደ፥ በዚህም እግዚአብሔር
“አዳም ከእኛ እንደ ኣንዱ ኾነ” ያለው ቃል እንደ ተፈጸመ ዕወቅ ተረዳም=]
“ያዕቆብና ሌሎች የጌታችን ወንድሞቹ ተብለው የተጠሩት ታዲያ እንደ
ምንድን ነው?” ብሎ የሚጠይቅ ሰው ሊኖር ይችላል (ማቴ.13፡55)= የጌታ
ወንድሞች የተባሉትስ ጻድቁ ዮሴፍ “የቅድስት ድንግል ማርያም ዕጮኛ እንደ
ተባለው ነው። ከዚህ በፊት እንደ ተነጋገርነው [የድንግል ማርያምን ዘለዓለማዊ
ድንግልና፣ የጌታችን በድንግልና መወለድና የጌታችን ስቅለት ከአይሁድና
ከአጋንንት] እስከ ጊዜው ጊዜ ለመሰወር ያገለግሉ የነበሩ መጋረጃዎች ብዙ
ነበሩና#1 ወንጌላዊው ዮሐንስ፦ “ወንድሞቹ ስንኳ አላመኑበትም ነበር”
ያለውም ክዚሀ የተነሣ ነው (ዮሒ75)"
(3) መጀመሪያ ባይምኑበትም ቅሉ በኋ ግን ንOዳን ክቡራን ኾነዋል። ለምሳሌ
ሐዋርያው ቅዱስ ጳውሎስና ከእርሱ ጋር የነበሩት ከአይሁድና ከአሕዛብ
በተመለሱ ክርስቲያኖች መካከል በነበረ ክርክር ምክንያት ወደ ኢየሩሳሌም
በወጡ ጊዜ በቀጥታ የኼዱት [ጌታ ወንድም ወደ ተባለው] ወደ ያዕቆብ
ነበር (ሐዋ.15፡4 16፡4 21፡18)። ይኸውም ቅዱስ ያዕቆብ የመጀመሪያው
የኢየሩሳሌም ሊቀ ጳጳስ ኾኖ ስለ ነበር ነው። ሐዋርያት ይህን ሀገረ ስብከት
የሰጡትም ቅዱስ ያዕቆብ ክፍ ያለ የትኅርምት ሕይወትን ይመራ ስለ ነበር
የሰውነት ሕዋሳቱ (ብልቶቹ) ኹለ በሚባል ደረጃ ከጥቅም ውጭ እስኪኾኑ
ድረስ በጸሎት ይተጋ ስለ ነበር፡ ከስግደት ብዛት የተነሣም ግንባሩ ከግመል
ጉልበት ይልቅ ሻክሮ ስለ ነበር ነው። ይህ ሰው (ቅዱስ ያዕቆብ)፥ ቅዱስ
ጳውሎስ ዳግመኛ ወደ ኢየሩሳሌም መጥቶ በነበረበት ጊዜ፦ “ወንድም
ሆይ፡ በአይሁድ መካከል አምነው የነበሩት ስንት አእላፋት እንደ ኾኑ
ታያለህ” በማለት መመሪያ ሰጥቶታል (ሐዋ.21፡21)። ቅዱስ ያዕቆብ በዚህ
ጊዜ የነበረው ማስተዋልና ቅንዓት ታላቅ ነበር። እንዲያውም ከዚህም በላይ
ልንለው የሚገባን “የጌታችን የክርስቶስ ኃይልና ሥልጣን ታላቅ ነበር
ነው። አስቀድመው በጌታችን በኢየሱስ ክርስቶስ ሲስቁበትና ሲሳለቁበት
የነበሩ፡ በኋላ ግን እጅግ የሚወድዱት ስለ እርሱ ብለውም እስከ ሞት ድረስ
የሚደርሱ ኾነዋልና። እንደዚህ ያሉ ነገሮች ከምንም በላይ የትንሣኤው ኃይል
እንደ ምን የበዛ እንደ ኾነ የሚያስረዱ ናቸው። ጌታችን ኢየሱስ ክርስቶስ
እዚህ ምድር ላይ ሲመላለስ ካደረጋቸው ተአምራት ይልቅ ታላላቅ የኾኑ
ነገሮች ወደ ኋላ እንዲቆዩ ያደረጋቸው ለዚህ ማለትም የባሕርይ አምላክነቱ
አምነው የሚቀ0ሉት እንጂ የማይጠረጥሩት ለማድረግ እንደ ኾነ ታያለህና።
በዚህ ዓለም አሠራር ልዑላን ናቸው የሚባሉ ሰዎች ከሞቱ በኋላ ፈጥነን
ልንረሳቸው እንደምንችል የታወቀ የተረዳ ነውና። እንደዚህ ከኾነ ታዲያ
ይህ ሰው (ጌታችን) በመካከላቸው እየተመላለሰ ሳለ ከእነርሱ እንደ አንዱ
(ዕሩቅ ብእሲ እንደ ኾነ ቈጥረዉት) እየተሳለቁበት ከነበረ፡ እንዴት መከራ
መስቀልን ተቀብሎ ከሞተ በኋላ የባሕርይ አምላክ መኾኑን ሊያምኑበት
ቻሉ? የትንሣኤውን ኃይል ምስክርነት ኣምነውበትና ተቀብለውት ካልኾነ
በቀር እንዴት እርሱን ብቻ በዚህ መንገድ ሊያምኑበት ቻሉ?
(፯) የጌታ ወንድም ስለ ተባለው ስለ ያዕቆብ ይህን ኹሉ የምንነግራችሁም
የትኅርምት ሕይወቱን፣ ደግ ንግግሩን፣ በኹሉም ረገድ ጻድቅ መኾኑን
አይታችሁ እርሱን እንድትመስሉት ነው እንጂ ስለ እርሱ እንድትሰሙ
ሰምታችሁም አድንቃችሁ ብቻ ዝም እንድትሉ አይደለም። ዳግመኛም ይህን
የምንነግራችሁ አንድ ሰው የቀድሞ ሕይወቱ የቱንም ያህል በንዝህላልነት
የተሞላ ቢኾንም እንኳን፡ ከእግዚአብሔር ቸርነት ቀጥሎ በሌላ በምንም
ሳይኾን እርሱ ራሱ ገንዘብ በሚያደርገው ደግ ምግባር ብቻ እንደ ኾነ
ዐውቆ “እኔ'ማ ከእንግዲህ ወዲህ ይህን ማድረግ አይኾንልኝም" ብሎ በገዛ
ራሱ ተስፋ እንዳይቆርጥ ነው። [የጌታ ወንድሞች የተባሉት እነ ያዕቆብ]
ጌታችን ከተወለደበት ነገድና ቤት የተወለዱ ኾነው ሳለ እነርሱ ራሳቸው
ሃይማኖትን ከምግባር ጋር አስተባብረው እስኪይዙ ድረስ በዝምድናቸው
ብቻ እንዲሁ ምንም በቁዔት ካላገኙ፡ እኛ'ማ ከእኛ የሚጠበቀውን
ሳናደርግ በሃይማኖት በምግባር ካልኖርን በቀር ቅዱሳን ዘመዶቻችንንና
ወንድሞቻችንን እንዲያማልዱን ብንጠይቃቸው በዚህ ልንቀበለው ያለን
ጥቅም እንደ ምን ያለ ጥቅም ነው? ነቢዩ ይህን በመሰለ አነጋገር፦ “ወንድም
ወንድሙን አያድንም፥ ሰውም አያድንም” ብሎአልና (መዝ.48፡7)። በፍጹም!
[እኛ የዓቅማችንን ያህል ሃይማኖት ከምግባር አስተባብረን ካልያዝን በቀር]
ሙሴም ቢኾን፣ ሳሙኤልም ቢኾን፣ ኤርምያስም ቢኾን አያድነንም= ለምሳሌ
እግዚአብሔር ይህን አስመልክቶ ለነቢዩ ኤርምያስ ምን እንዳለው አድምጡ፦
“አንተም ስለዚህ ሕዝብ አትጸልይ፤ ከመከራቸው የተነሣ ወደ እኔ በጮኹ
ጊዜ አልሰማቸውምና ስለ እነርሱም ጩኸትና ልመና አታድርግ” (ኤር.11፡
14)። “[ኤርምያስ ሆይ! ስለዚህ ሕዝብ] የምትጸልየውን ጸሎት ባልሰማህ
ለምን ትደነቃለህ? ሙሴና ሳሙኤል በፊቴ ቢቆሙም እንኳ፥ ስለዚህ
ሕዝብ የሚያቀርቡትን ምልጃ አልቀበልም” (ኤር.15፡1)= አዎን! ምልጃ
የሚያቀርበው ነቢዩ ሕዝቅኤል ቢኾንም እንኳን “ኖኅና ዳንኤል ኢዮብም፥
… ወንዶችንና ሴቶች ልጆቻቸውን አያድኑም” ይባላል (ሕዝ.14፡14፣16)=
ጽኑ ሕመም አግኝቶአቸው ለታመሙና ምንም ምን ለማይለወጡ ሰዎች
የሚማልድላቸው ርእሰ አበው አብርሃም ቢኾንም፥ [“ጌታዬ ሆይ! እንደ ገና
አንድ ጊዜ ብናገር በእኔ ላይ አንዳች ነገር ይኾናልን?” እያለውም እንኳን
እግዚአብሔር ጩኸቱን ሳይሰማው ትቶት ይኼዳል እንጂ አይሰማውም
(ዘፍ.18፡33)። ዳግመኛም ይህን የሚያደርገው ሳሙኤል ቢኾንም እንኳን
እግዚኣብሔር፡ “ለሳኦል አታልቅስለት" ይለዋል (1ኛ ሳሙ.16፡1)= ምሕረት
ለማይገባት እኅቱ ቢጸልይም እግዚአብሔር ለዚህ ሰው በሙሴ አንጻር፦
“ኣባትዋ ምራቁን በፊትዋ ቢተፋባት ስንኳ” ብሎ ይመልስለታል (ዘኁ.12፡
14)=
79
ስለዚህ ይህን ዐውቀን እኛው ራሳችን ልል ዘሊላን ኾነን ሳለ ቅዱሳን ስለ
እኛ የሚጸልዩትን ጸሎት ብቻ ተማምነን ልንቀመጥ አይገባንም= የጻድቃን
ጸሎት ኃይል ሥልጣን እንዳላት የታወቀ የተረዳ ነው (ያዕ.5-16)= ነገር
ግን [ይህ እኛን የሚረዳን እኛ] ንስሐ ስንገባና እንደ ዓቅማችን ስንፍጨረጨር
ነው። ሊቀ ነቢያት ሙሴ እንኳን ወንድሙን አሮንንና ስድስት መቶ ሺሕ
ሰዎችን ሊመጣ ካለው የእግዚአብሔር ቍጣ ሊያድናቸው ቢችልም ቅሉ (ዘጸ.
32)፥ አንዲት እኅቱን ግን ማዳን አልተቻለውም (ዘኁ.12)። የሙሴ እኅትና
ሕዝበ እስራኤል በመላ የሠሩት ኃጢአት እኩል ስለ ነበረ ግን አይደለም
የማርያም ኃጢአት ወንድምዋን መናቅዋ ሲኾን የሕዝበ እስራኤል ኃጢአ†
ደግሞ እግዚአብሔርን ትተው ለጥጃ ምስል መስገዳቸው ነበርና። ይህ ለምን
እንደ ኾነ እናንተ ራሳችሁ ትመረምሩት ዘንድ ልተወው። ከበድ ያለውን ግ}
እኔ ራሴ እነግራችኋለሁ።
ስለ እኅቱ የምንናገረውስ ለምንድን ነው? ለዚህ ታላቅ ሕዝብ ጠበቃ ጞ
የቆመው ሙሴ ለገዛ ራሱ መቆም አልተቻለውምና። ምድረ ርስት ለመግባት
እጅግ በጣም ብዙ የደከመው፣ ስፍር ቍጥር የሌለውን መከራ የተቀበለው
ለአርባ ዓመታት ሙሉም የተጋው [ሙሴ ራሱ]፥ ብዙ የብዙ ብዙ ወደ
ተነገረላትና ቃል ኪዳን ወደ ተገባላት ምድር መድረስ አልተቻለውምናየዚህ ምክንያቱስ ምንድን ነበር? [የሊቀ ነቢያት ሙሴ] ምድረ ርስት
መውረስ የማይጠቅም ይልቁንም የሚያመጣው ጉዳት ብዙ፣ ለብዙ አይሁድም
መሰናክል ይኾን ስለ ነበር ነው። ከምድረ ግብፅ መርቶ አውጥቶአቸው
ወደ ደብረ ሲና ወጥቶ በዘገየ ጊዜ እስራኤላውያን እግዚአብሔርን ከካዱትና
ዘገየብን ብለው ሙሴን ይፈልጉ ከነበረ የተደረገውም ኹሉ [ከእግዚአብሔር
ሳይኾን] ከራሱ ከሙሴ የተነሣ እንደ ተደረገ አድርገው ይቈጥሩት ከነበረ፥
እስከ ምድረ ርስት ድረስ መርቶ አስገብቶአቸው ቢኾን'ማ [እርሱን ሙሴን
እስከ ማምለክ ደርሰው] ዓመፃቸው እንደ ምን በበዛ ነበር? የሙሴን መቃብር
እንዳያውቁት የኾነበት አንዱ ምክንያትም ይህ ነበር (ይሁዳ.1፡9)።
ብዙ ጊዜ እስራኤላውያንን ከእግዚአብሔር ቍጣ ያዳናቸው ነቢዩ ሳሙኤልም
ሳኦልን ማዳን አልተቻለውም። ነቢዩ ኤርምያስም በኀዘኑ እስራኤላውያንን
አልጠቀማቸውም፤ በትንቢቱ ግን ሌላ ሰው እንደ ዳነበት ይረ'ዳኛል።''
ነቢዩ ዳንኤልም አረማውያንን ከቅትለት ሊያድናቸው ችሎአል (ዳን.2፡24)
አይሁድን ግን ከምርኮ ሊያድናቸው አልተቻለውም።
በወንጌልም እንደዚህ ያሉ ነገሮችን እናገኛለን። እንዲያውም በተለያዩ ሰዎች
ሳይኾን በአንድ ሰው ብቻ ይህ እንደ ተከናወነ እንመለከታለን። ይህ አንዱ
ሰው ራሱን ማዳን የቻለ፥ በኋላ ግን ራሱን ማዳን ያልቻለ ሰው ነው። ይኸውም
እልፍ መክሊት ዕዳ የነበረበት ሰው ማለቴ ነው። ይህ ሰው መጀመሪያ
ላይ “ጌታ ሆይ ታገኝ ኹሉንም እከፍልሃለሁ” ብሎ በመለመኑ ምክንያት
ጌታው ዕዳዉን ትቶለት ነበር፤ ከዕዳ የዳነ ነበር# የወንድሙን ጥቂት ዕዳ
ሊተውለት ባልቻለ ጊዜ ግን ቀድሞ የተተወለት ዕዳ እንዳይተውለት ኾኖአል፤
ያልዳነ ኾኖXል (ማቴ.18፡26-34)። ሌላው ሰው ደግሞ ከዚህ ሰው በተቃራኒ
መጀመሪያ ላይ ራሱን ማዳን ያልቻለ፥ በኋላ ግን ራሱን ማዳን የቻለ ሰው
ነው። እርሱስ ማን ነው? የአባቱን ንብረት ያባከነው ልጅ ነው (ሉቃ.15፡
13-20) ::
ስለዚህ በአንድ በኩል እኛ ልል ዘሊላን ከኾንን ሌሎች ስለ እኛ ቢጸልዩልንም
እንኳን ድኅነትን አናገኝም፤ በሌላ በኩል ደግሞ እኛ የዓቅማችንን ያህል
ትጉዎች ከኾንን ሌሎች ሰዎች ስለ እኛ [ይጸልያሉ እንጂ] ባይጸልዩም እንኳን
ራሳችንን ማዳን እንችላለን። ለምን ቢሉ የእግዚአብሔር ፈቃድ ሌሎች ሰዎች
ጸጋውን እንዲያድሉን ሳይኾን እርሱ ራሱ ጸጋውን እንዲያድለን፣ በዚህም
እኛው ራሳችን ቍጣውን ከእኛ ለማራቅ እንድንፍጨረጨር፥እኛው ራሳችን
በእርሱ ዘንድ ባለሟልነትን እንድናገኝና ሃይማኖትን ከምግባር አስተባብረን
እንድንይዝ ነውና= ለከነናዊትዋ ሴት የራራላት፣ ዘማዊትዋን ሴትና ፈያታዊ
ዘየማንን ያዳናቸው ስለ እነዚህ የሚጸልይ አማላጅ ወይም ጠበቃ በሌለበት
ኹናቴ ውስጥ ነውና።
(፰) እንደዚህ ብዬ ስናገር ግን የቅዱሳንን ምልጃ መጠየቅ የለብንም ለማለት
አይደለም።1 እንደዚህ ብዬ የምናገረው እኛ ራሳችን ስለ ራሳችን ግድየለሾች
እንዳንኾን ለማድረግ ነው፤ አዎን፥ እንደዚህ ብዬ የምናገረው እኛው
ራሳችን በስንፍና ኣልጋ ላይ ተንጋለን ተኝተን፥ አሳባችንን ኹሉ በሌሎች
ላይ እንዳንጥል ነውE ክብር ይግባውና ጌታችን ኢየሱስ ክርስቶስ ሲናገር
“በእርሱ ወዳጆችን ለራሳችሁ አድርጉ” ብሎ ሳያቆም “የዓመፃ ገንዘብ
ሲያልቅ በዘለዓለም ቤቶች እንዲቀበሉአችሁ" ብሎአል (ሉቃ.16፡9)=
ይኸውም እንደ ገና በጎ ሥራ እኛ ራሳችን ልንሠራ እንደሚገባን ሲናገር
ነው፤ እየተናገረ ያለው ስለ ሌላ ነገር ሳይኾን ስለ ምጽዋት ነውና# በጣም
የሚያስደንቀውም፥ እኛ ከዓመፃ ከተመለስን ከእንግዲህ ወዲህ ስለ ቀድሞ
ዓመፃችን የማይመረምረን መኾኑ ነው። “በክፋት አከማችተሃልን? በበጎነት
ስጠው። በዓመፃ ሰብስበሃልን? በጽድቅ በትነው” ሲል ነውና# ታዲያ
እንደዚህ በዓመፃ የተሰበሰበን ትርፍ መስጠት እንደ ምን በጎ ግብር ይኾናል?
እግዚአብሔር ይህን ያህል በጎ ነገርን እስኪያገኝብን ድረስ ዝቅ የሚለውና
ተስፋ መንግሥተ ሰማያትንም የሚሰጠን መፍቀሬ ሰብእ ስለ ኾነ ነዋ! እኛ
እንዘርፋለን" ምናልባት ክዘረፍነው እጅግ ጥቂትዋን ሰጥተን ከኾነም ይህነ
ግን በዓመፃ የሰበሰብነውን እንኳን ለመስጠት የማንሰማ ኾነንያለልነ
የጌታችንን ቃል የፈጸምን ይመስለናል" ንዑድ ክቡር የሚኾን ጳውሎ‹
“በጥቂት የሚዘራ በጥቂት ደግሞ ያጭዳል" ብሎ የተናገረውን አላደመጥህ,
(2ኛ ቆሮ.96)? ታዲያ ጥቂት የምትሰጠው ለምንድን ነው? አብዝቶ መስጠት
እንደ ማባከን ቈጠርኸውን? አብዝቶ መመጽወት ወጪ ኾነብህን? በፍጹም
ትርፍና ንግድ ነው እንጂ። ንግድ ካለ ትርፍ አለና · መዝራት ካለ፡ ምርት
መሰብሰብም አለና። ብዙ ምርት ታገኝ ዘንድ ሽተህ አንድን ለም አፈር
ያለህን ኹሉ አውጥተህ ሳትሰስት ትዘራበታለህ የአንተ ካልበቃህ እንኳን
ተበድረህ ትዘራበታለህ። ዋግ ድርቅ በረዶም በሌለበትና ትርፍህም ስፍ
ቍጥር የሌለው በሚኾንበት በመንግሥተ ሰማይ እርሻ ዝራ ስትባል ግን
ትዘገያለህ ወደ ኋላ ታፈገፍጋለህ ። መዝራትህን እንደ ኪሳራ ትቈጥረዋለህ፣
ትርፍ የሌለው አድርገህም ታስበዋለህ።
:
(፱) ስለዚህ ትሰበስብ ዘንድ ዝራ፥ ታቆይ ዘንድ አታቆይ፥ ታስቀምጥ ዘንድ
አውጣ፥ ታተርፍ ዘንድ አጥፋ። ሀብትህን ታከማቸው ዘንድ ብትወድ በትነው
እንጂ አታከማቸው። ሰው አያበላሽብህምና ለእግዚአብሔር በአደራ ስጠው።
እንዴት ማትረፍ እንዳለብህ ሳታውቅ እንዲሁ አትነግድ። ከዋና ገንዘብህ
የሚበልጥ ከፍ ያለ ወለድ ይሰጥህ ዘንድ ለእግዚአብሔር አበድረው። ቅናት
ወቀሳ፣ ሌባ፣ ሥጋትም በሌለበት ሥፍራ ያኖርልህ ዘንድ ለእግዚአብሔር
አበድረው። ምንም ምን ለማይፈልገው ለእግዚአብሔር አበድረው። ለአንተ
ጥቅም ሲል ለሚለምንህ ለእግዚአብሔር አበድረው። የሰው ልጆችን ኹሉ
የሚመግብ ኾኖ ሳለ አንተ [የዘለዓለምን ሕይወት] እንዳትራብ ብሎ “ራበኝ
ለሚልህ ለእግዚአብሔር አበድረው። አንተ [“ዓይን ያላየችው ጆሮም
ያልሰማው በሰውም ልብ ያልታሰበው እግዚአብሔር ለሚወዱት ያዘጋጀው"
ሀብት አግኝተህ] ባለጠጋ ትኾን ዘንድ ድኻ ኾኖ ለሚለምንህ ለእርሱ
ለእግዚአብሔር አበድረው። በወዲያኛው ዓለም ሞትን ለሚሰጥህ ሳይኾን
በሞት ፋንታ ሕይወትን ለሚሰጥህ አበድረው። አንዱ ለመንግሥተ ሰማያት
ሌላኛው ግን ለእሳተ ዝሃነም ዐረቦን ናቸውና አንዱ ራስን ከመግዛት ሌላኛው
ግን ከስስታምነት ይመጣሉና አንዱ ከሰብአዊነት ሌላኛው ግን ከጨካኝነት
ይመጣሉና ሕይወትን ለሚሰጥህ አበድረው። ብዙ ትርፍ ልናገኝ የምንችልበት
ኃይል እያለን፣ ሌባ ሳይዘርፈው ብልና ዝገትም ሳያገኘው በአስተማማኝ ቦታ
ማስቀመጥ የምንችልበት ዕድል እያለን፣ ከፍ ባለ ነጻነት ያለ ፍርሐትና
ያለ ረዓድ፡ ያለ ሥጋትም መነገድ የምንችልበት የተመቸ ጊዜ እያለን
ምናምንቴና የተናቀ ከመኾኑም ባሻገር አላፊውንና ጠፊውን የማይጠፋ
እሳትንም የሚያከማቸውን የምንከተል ከኾነ ሊደረግልን የሚችል ይቅርታ
እንደ ምን ያለ ይቅርታ ነው? ከዚህ ዓለም ጋር እንደ መነገድ ምንም ምን
የተናቀ ነገር የለም ከዚህ ዓለም ጋር እንደ መነገድ ምንም ምን ጨካኝ ነገር
የለም። እንዴት ቢሉ የአንዱ ሰው መከራ ለሌላው ሰው ንግድ ነውና፤ የአንዱ
ሰው ጭንቀት ለሌላው ሰው ትርፍ ነውና፤ አንዱ ደግ ሥራ ቢሠራ ለሠራው
ደግነት ከሌላው ሰው ዋጋ ይጠይቃልና፤ ደግ መስሎ መታየትም ይፈራልና፥
በደግነት ስም ለሌላው ሰው ዕንቅፋትን ያሰናዳልና፤ በመርዳት ስም ሰዎችን
ወደ ድኽነት አረንቋ ይጥላልና፤ እጅን በመዘርጋት ስም ሰውን ገፍቶ መጣል
አለውና፤ ሰውን በወደብ መቀበል መስሎ ከዓለት ጋር አላትሞ መርከብ አደጋ
ውስጥ መክተት አለውና።
“ታዲያ ከዚህ በላይ ምን ላድርግ? ምንም ምን ዋጋ ሳልቀበል የእኔ የኾነውን
እንድለግሰው ፣ ይጠቅመኝ የነበረውን ይጠቀምበት ዘንድ ለሌላው እንድሰጠው
ነውን?” ያለ ሰው አለ። ይህ አሳብ ከአንተ ይራቅ፤ እንዲህ ኣላልኩምህምና።
አዎን፥ ሹመት ሽልማት ይኖርህ ዘንድ በደንብ እሻለሁ። ታገኘው ዘንድ የምሻው
ሽልማት ግን ዐቢይ እንጂ ንኡስ ወይም ጥቂት አይደለም። እኔ የምፈልገው
ወርቅ ሰጥተህ መንግሥተ ሰማያት እንድታገኝ ነው፤ [ዳቦ ሰጥተህ መንግሥተ
ሰማያትን እንድትወርስ ነው፤ ጥቂት ሰጥተህ ብዙ እንድታገኝ ነው፤ ኣላፊና
ጠፊ ነገር ሰጥተህ የማያልፍና የማይጠፋ ሕይወትን ገንዘብ እንድታደርግ
ነው፤ ፈራሽና በስባሽ ነገ ሰጥተህ መፍረስ መበስበስ የማያገኘውን ክብር
እንድትወርስ ነው።] ታዲያ ራስህን በድኸነት ውስጥ የምታኖረው ለምንድን
ነው? በምድር ላይ የምትንፏቀቀው ለምንድን ነው? በዐቢይ ፋንታ ንኡስ
የምትሻ ለምንድን ነው? በፍጹም እንዲህ አታድርግ! ይህ የአላዋቂ ነጋዴዎች
ተግባር ነውና። እግዚአብሔር በሰጠሃት ጥቂት ገንዘብ ፋንታ ርስቱንና
መንግሥቱን እንደሚያወርስህ ነግሮህ ሳለ አንተ፦ “በሰጠሁት ገንዘብ ፈንታ
መንግሥተ ሰማያትን ሳይኾን አላፊና ጠፊ የኾነን ብርና ወርቅ ስጠኝ”
ትለዋለህን? እንደዚህ ዓይነት ልመና ከእነ ድኽነቱ መኖርን የሚሻ ሰው
ልመና ነው። እውነተኛ ልመና የሚለምን ሰውስ የሚለምነው ገና ከመታየቱ
የሚጠፋውን ሳይኾን ዘላቂውን ነው፤ የሚያልቀውን ሳይኾን የማያልቀውን
ነው፤ ጥቂቱን ሳይኾን ብዙውን ነው፤ ጠፊውን ሳይኾን የማይጠፋውን ነው።
ይህን ካገኘ ድርጎውም ይከተላልና" ከሰማዩ በፊት የምድሩን የሚለምን
የሰማዩን አያገኝም፤ የምድሩንም አያገኝም። አስቀድሞ የሰማዩን የሚለምን
ግን የሰማዩን ያገኛል፤ የምድሩንም ያገኛል" እኛም ዕድል ፈንታችን ጽዋ
ተርታችን ይህ ይኾን ዘንድ የምድሩን እንናቀው፤ አስቀድመንም የሰማዩን
እንሻ። ይህን ያደረግን እንደ ኾነም ዛሬም ዘወትርም እስከ ዘለዓለሙ ድረስ
ኃይልና ጌትነት የባሕርይ ገንዘቡ በሚኾን በጌታችን በኢየሱስ ክርስቶስ
በቸርነቱና ሰውን በመውደዱ ያንንም ይህንንም እናገኛለን፥ አሜን!