ንባብከምኩራባቸው
እንዳትሰናከሉ ይህን ተናግሬአችኋለሁ።
ያወጡአችኋል ከዚህ በላይ ደግሞ የሚገድላችሁ ሁሉ እግዚአብሔርን እንደሚያıለግል
የሚመስልበት ጊዜ ይመጣል። ይህንም የሚያደርጉባችሁ አብንና እኔን ስላላወቁ ነው።
ነገር ግን ጊዜው ሲደርስ እኔ እንደነገርኋችሁ ታስቡ ዘንድ ይህን ተናግሬአችኋለሁ
ከእናንተም ጋር ስለነበርሁ በመጀመሪያ ይህን አልነገርኋችሁም /ቍ 1-4
እንዳትሰናከሉ/ቊ1 ደቀመዛሙርቱን አይሁድና አሕዛብ
መከራ የተነሣ ከሃይማኖታቸው እንዳይናወጡ
ምዕ5 16
ስሰ ስደት
ከምኩራባቸው ያወጡአችኋል - ይሁድ
:
በሥርዓታቸው
የማይተባበረውን ሰው ከጉባኤያቸው እንዲለዩት ኣዋጅ ያውጁ ነበር /ዕዝ
10÷8/። ኢየሱስንም ክርስቶስ ነው ብሎ የሚመሰክረውን ሰው ከምኩራባቸው
እንዲያስወጡት ተስማምተው ነበር /ዮሐ 9÷22/። እናንተ ስለእኔ
ስለምትመሰክሩ ከምኩራባቸው ያወጡአችኋል ይላቸዋል ደቀ መዛሙርቱን።
የሚገድላችሁ ሁሉ እግዚአብሔርን እንደሚያገለግል የሚመስልበት
ጊዜ ይመጣል/ቊ2
አይሁድ ሐዋርያትን ሲያሳድዷቸው፣ ሲደበድቧቸው፣ ሲገድሉአቸው
እግዚአብሔርን እንደማገልገል ይቆጥሩት ነበር። ቅዱስ ጳውሎስ ወደ
ክርስትናው ከመምጣቱ በፊት ክርስቲያኖችን ያሳድድ የነበረው በኦሪቱ ሕግ
እግዚአብሔርን ያገለገልኩት መስሎት ነበር /ገላ 1÷13፡14 የሐዋ 26÷9-11/።
አሕዛብም ሐዋርያትን ሲደበድቧቸውና ሲገድሏቸው አምላካችን የሚሉትን
ጣዖታቸውን እንደማገልገል ይቆጥሩት ነበር።
298
አብንና እኔን ስለ አላወቁ ነው/ቊ3 የአብንና የእኔን
አንድነት ስለማያውቁ፣እናንተን የላኩአችሁን እኔንና በመለኮቱ ከእኔ ጋር
አንድ የሆነውን አባቴን ስለማያውቁ ይገድሏችኋል» ማለቱ ነው። አሕዛብ
ሐዋርያትን የላካቸው ኢየሱስ ክርስቶስ የዓለም ፈጣሪ፣ የእግዚአብሔር ልጅ
መሆኑን ከማወቃቸው በፊት ሐዋርያትን ይደበድቧቸዋል። በሐዋርያት
ሥልጣን የሚደረገውን ተአምር ካዩ በኋላ ግን በፍጥነት ወደ እምነት
ይመጣሉ።
አይሁድ ግን የዮሴፍ ልጅ ነው ብለው ስለዘጉ ማወቅም አይፈልጉም
ለማወቅ የሚያስችል ተአምር
ተሰጥቷቸዋል። ጌታችን «አሁን ግን እኔንም አባቴንም አይተውማል
ተደርጎላቸዋል"ትምህርትም
ጠልተውማል» ብሏልና /ዮሐ 15፡24/። ከመጥላታቸው የተነሣ ኢየሱስ
ክርስቶስ የእግዚአብሔር ልጅ መሆኑን አላወቁም አላመኑምም። «አውቀውስ
ቢሆኑ የክብርን ጌታ ባልሰቀሉትም ነበር» /1ኛ ቆሮ 2÷8/ እንጻለ ቅዱስ
ጳውሎስ። ካለማወቃቸውና ካለማመናቸው የተነሣ የኢየሱስ ክርስቶስን ስም
የሚጠሩትን ደቀመዛሙርትን አጥብቀው ተጣሏቸው አሳደዱአቸው /የሐዋ
በመጀመሪያ ይህን አልነገርኋችሁም/ቊ5 ወደፊት
የሚጠብቃቸውን መከራ ማለት ነው" በመጀመሪያ ያልነገራቸው ከእነርሱ
ጋር በመኖሩ ነው።አሁን ግን ከእነርሱ የሚለይበት ጊዜ ስለደረሰ በስሙ
መከራ እንደሚቀበሉ ይገልጥላቸዋል።
ማር ዮሐንስ ይህን ቃል ሲተረጕም «እኔ ከእናንተ ጋር አለሁና
በፈለጋችሁ ጊዜ ትጠይቁኝአላችሁ፣ ታገኙኝአላችሁ ዛሬ ግን ወደላከኝ
ወደ አባቴ ስሄድ ይህን ልነግራችሁ ወደድሁ ሲላቸው ነው» ይላል። ማር
ኤፍሬምም «በመጀመሪያ ይህን አልነገርኋችሁም ሲል የማያውቀው ሆኖ
አይደለም ከእናንተ ጋር አለሁ ሲል ነው እንጂ» ይላል። የግእዝ በግእዙን
ትርጓሜ ይመልከቱ።
ስለ መንፈስ ቅዱስ መምጣት
ንባብ፡- አሁን ግን ወደላከኝ እሄዳለሁ ከእናንተም፡- ወዴት
ትሄዳለህ? ብሎ የሚጠይቀኝ የለም። ነገር ግን ይህን ስለ ተናገርኋችሁ ኀዘን በልባችሁ
ሞልቶአል። እኔ ግን እውነት እነግራችኋለሁ፡ እኔ እንድሄድ ይሻላችኋል። እኔ ባልሄድ
አጽናኙ ወደ እናንተ አይመጣምና፡ እኔ ብሄድ ግን እርሱን እልክላችኋለሁ። እርሱም
መጥቶ ስለኃጢአት ስለጽድቅም ስለፍርድም ዓለምን ይወቅሳል። ስለኃጢአት በእኔ
ስለማያምኑ ነው። ስለጽድቅም ወደ አብ ስለምሄድ ከዚህም በኋላ ስለማታዩኝ፡
ስለፍርድም የዚህ ዓለም ገዥ ስለ ተፈረደበት ነው /ቍ 5-11።/
ወደ ላከኝ እሄዳለሁ/ቊ5 ላከኝ የሚለው ቃል ሰው መሆኑን
ያመለክታል /ም 12፥ 45ን ይመልከቱ# እሄዳለሁ ማለቱም ከዚህ በኋላ
ከናንተ ጋር ከአንድ ቦታ ወደ ሌላ ቦታ አልመላለስም፣ አልወጣም
አልወርድም፣ አልበላም አልጠጣም፣አታዩኝም፣ አትዳስሱኝም ሲል ነው።
ወዴት ትሄዳለህ ብሎ የሚጠይቀኝ የለም/ቊ5 ወደ አብ
እንደሚሄድ ብዙ ጊዜ ነግሮአቸው ነበርና የምሄድበትን ገልጬ ነግሬአችኋለሁ
ከዚህ በኋላ ወዴት ትሄዳለህ የሚል ጥያቄ አታነሡም ሲል ነው።አንድም
በማርግበት ጊዜ ወዴት ትሄዳለህ ብሎ የሚጠይቀኝ የለም ማለቱ ነው።
ይህን ስለ ተናገርኋችሁ ኀዘን በልባችሁ ሞልቶአል/ቊ6 አብሮ
መኖር ከተጀመረ በኋላ መለየት ጽኑዕ ኀዘንን ያስከትላል። ጓደኛ ዕንኳ ሲለይ
ያሳዝናል" ሕብስት አበርክቶ የሚመግባቸው ጌታ እለያለሁ ሲላቸው መሪር
ኀዘን ነው ያዘኑት። የሊቃነ ካህናቱንና የፈሪሳውያኑን ተቃውሞ እንዴት
እንቋቋመዋለን የሚለውም ሳያስጨንቃቸው አይቀርም
እኔ ባልሄድ አጽናኙ ወደ እናንተ አይመጣምና/ቊ7 ወደ
ላከኝ እሄዳለሁ ሲላቸው ደቀመዛሙርቱ እጅግ በጣም አዝነው ነበርና ብቸኝነት
እንዳይሰማቸው እርሱ ሲሄድ አጽናኙ /ጳራቅሊጦስ/ እንደሚመጣላቸው
ያበሥራቸዋል።
ማር ዮሐንስም «እኔ ካልሄድሁ አጽናኙ ወደ እናንተ አይመጣም»ማለቱ፡
ደቀመዛሙርቱን ለማጽናናት፣ ለማረጋጋት ነው» ይላል።
አጽናኝ
/ም 14÷15-17/ ይመልከቱ
እኔ ብሄድ ግን እርሱን እልክላችኋለሁ/ቊ7 ኢየሱስ ክርስቶስ መንፈስ
ቅዱስን ይልከዋልን? መንፈስ ቅዱስ ከአንድ ቦታ ወደ ሌላ ቦታ የሚላክ
አይደለም። በወልድና በመንፈስ ቅዱስ መካከልም ላኪና ተላኪ የለም። ለደቀ
መዛሙርቱ እኔ ወደ ላከኝ እሄዳለሁ ስለ አላቸው አዝነው ነበርና የሚሄደው
መንፈስ ቅዱስን ሊልክልን ነው ብለው እንዲጽናኑ ለማድረግ ነው።
ማር ዮሐንስ «እኔ ባረግሁ ጊዜ መንፈስ ቅዱስ ይገለጥላችኋል
ፍጹማንም ያደርጋችኋል ማለቱ ነው» ብሏል።
ዓለምን ይወቅሳል/ቊ8 ዓለም የተባለው የሰው ልጅ ሁሉ ነው። አጽናኙ
መንፈስ ቅዱስ ዓለምን የሚወቅሰው ስለ ሦስት ነገር ነው።
1ኛ ስለ ኃጢአት - መንፈስ ቅዱስ ስለኃጢኣት ዓለሙን የሚወቅስበትን
ምክንያት ጌታችን ሲገልጽ «በእኔ ስለማያምኑ ነው» ብሏል።በተለያዩዩ
ተአምራት አምላክነቱን ገልጦ ሳለ ክርስቶስን አለማመን ትልቅ ኃጢአት
ነውና።
የግእዝ በግእዝ ትርጓሜን የተረጐሙ ሊቃውንት «መንፈስ ቅዱስ
በመጣ ጊዜ እኔን በመስቀላቸው፣ በመግደላቸው የሠሩት የሰዎች ኃጢአት
ይገለጣል። የእኔ ጽድቅም ከሥራዬና ከአነጋገሬ የተነሣ ይገለጣል። እኔ
ለጽድቅ የሚገባ ሥራን ሠርቻለሁና ሰይጣንን ተቃውሜዋለሁ፣ በመስቀል
ላይ በመሰቀሌና በመሞቴ ሰይጣንን አሸንፌዋለሁና ስለዚህ መንፈስ ቅዱስ
የማያምኑትን ይወቅሳቸዋል ማለቱ ነው» ብለው ተርጕመዋል።
ማር ኤፍሬምም «መንፈስ ቅዱስ ዓለምን የሚወቅሰው ስለ ኃጢአቱ
ነው። በእኔ በማያምኑት ኃጢአተኞች ላይ የሚፈርደውን ኩነኔ እና የጻድቃንን
ጽድቅ ይገልጣል ሲል ነው» ይላል"
ኢያሱ የተባለ ሊቅም«መንፈስ ቅዱስ ዓለምን የሚወቅሰው በኢየሱስ
ክርስቶስ ባለማመኑ ነው» ብሏል" የግዕዝ በግዕዝ ትርጓሜን ይመልከቱ።
መንፈስ ቅዱስ በበዓለ ሃምሳ ለሐዋርያት በወረደላቸው ጊዜ በቅዱስ
ጴጥሮስ አንደበት እስራኤላውያንን ወቅሶአቸዋል /የሐዋ 2÷14-44 3÷1216/። ጸጋ መንፈስ ቅዱስን በገንዘብ ለመግዛት የሞከረውን ሲሞንን በቅዱስ
ጴጥሮስ አንደበት ገሥጾታል /የሐዋ 8÷9-24/። በቅዱስ ጳውሎስ አንደበትም፡
- በጌታችን ለማመን የፈለገውን ሠርግዮስ ጳውሎስ የተባለውን ሀገረ ገዥ
ሲያጣምምና የወንጌልን ቃል ከመስማት ሲከለክል የነበረውን በርያሱስ
የሚሉትን ጠንቋይ ገሥጾታል ዕውርም አድርጎታል /የሐዋ 13÷1-12/።
መንፈስ ቅዱስ ከሃዲዎችንም ያጠፋል።ሐናንያና ሚስቱ ሰጲራ
መንፈስ ቅዱስን ስለዋሹ ተቀስፈዋል /የሐዋ 5÷1-11/። ቅዱስ ጳውሎስ
ስለ ሐሳዊ መሲሕ ሲናገር ጌታችን ኢየሱስ ክርስቶስ በአፉ መንፈስ ሐሳዊ
መሲሕን እንደሚያጠፋው ገልጾአል /2ኛ ተስ 2÷3-12/። በአፉ መንፈስ
ማለት በመንፈስ ቅዱስ ኃይል ያጠፋዋል ማለት ነውና።
2ኛ ስለ ጽድቅ፡- ጌታቸን መንፈስ ቅዱስ ስለ ጽድቅ ዓለምን ይወቅሳል
ማለቱ፡-ዓለም ጽድቅን ባለመቀበሉ ነው።ጌታችን ራሱ ይህንን ስለጽድቅ
ብሎ የተናገረውን ቃል «ወደ አብ ስለምሄድ ከዚህም በኋላ ስለማታዩኝ ነው»
ብሎ ነው የተረጐመው። ከዚህም በኋላ እኔን አታዩኝም መንፈስ ቅዱስ የእኔን
እውነተኛነት የአይሁድን ሐሰተኛነት ይገልጣል ሲል ነው# ሐዋርያትም
ኢየሱስ ክርስቶስ ጻድቅ አምላክ መሆኑን በሚገባ የተረዱት መንፈስ ቅዱስ
ከወረደላቸው በኋላ ነውና።
3ኛ ስለ ፍርድ- ይህንንም ጌታችን «የዚህ ዓለም ገዥ ስለተፈረደበት
ነው» ብሎ ተርጕሞታል። የዚህ ዓለም ገዥ የተባለ ዲያብሎስ ነው /ም
12÷31ን ይመልከቱ/። መንፈስ ቅዱስ በዲያብሎስና በሠራዊቱ ላይ
ይፈርዳል። የዲያብሎስ ሠራዊት የሆኑትን አጋንንትን ከሰዎች ያወጣል።
hዋርያት በኃይለ መንፈስ ቅዱስ አጋንንትን ያስወጡ ነበር= ከመንስ
ቅዱስ ስጦታዎች አንዱ መናፍስትን መለየት ነውና /ኛ ቆሮ 12÷10/።
መንፈስ ቅዱስ ወደ እውነት እንደሚመራቸው የሰጠው ትምህርት
ንባብ-የምነግራችሁ ገና ብዙ አለኝ- ነገር ግን አሁን ልትሸከሙት አትችሉም=
ግን እርሱ የእውነት መንፈስ በመጣ ጊዜ ወደ እውነት ሁሉ ይመራችኋል፡ የሚሰማውን
ሁሉ ይናገራል እንጂ ከራሱ አይነግርምና የሚመጣውንም ይነግራችኋልና። እርሱ
ያከብረኛል ለእኔ ካለኝ ወስዶ ይነግራችኋልና። ለአብ ያለው ሁሉ የእኔ ነው፡ ስለዚህ
ለእኔ ካለኝ ወስዶ ይነግራችኋል አልሁ /ቍ 12-15/።
አሁን
አታስተውሉትም፣
አትችሉም /ቊ 12 አትወስኑትም፣
ነው# መንፈስ ቅዱስ ሳይወርድላችሁ፣ ችሎታን
ሳይጨምርላችሁ አሁን መወሰን ማስተዋል አትችሉም ሲላቸው ነው።
ልትሸከሙት
ሲል
የእውነት መንፈስ በመጣ ጊዜ ወደ እውነት ሁሉ ይመራችኋል/
ቊ13 የግእዝ በግእዝ ትርጓሜ ወንጌል ላይ አንድ ተርጓሚ ሊቅ፡«መንፈስ ቅዱስ ከወረደላችሁ በኋላ በእውነተኛይቱ ትምህርት
ያሰለጥናችኋል፣ በፍጹም እውቀት ያበለጽጋችኋል፣ በቃል ብቻ ሳይሆን
በትሩፋትም ልባችሁን ያበራል፣ ከእኔ የሰማችሁትን፣ ያላስተዋላችሁትን
መንፈሳዊ ነገርና የተሰወሩ መዝገቦችን ታስተውሉ ዘንድ በአምላካዊት
እውቀቱ ያስችላችኋል፣ይልቁንም የእኔን ባሕርይ ይገልጥላችኋል፣
ያደርጋችኋል፣ አስጨናቂውን ነገርም ከፊታችሁ
እንድታስተውሉ
ያስወግዳል ሲል ነው» ብሎ ተርጕሞታል።
በአንድምታው ትርጓሜያችንም«መንፈስ ቅዱስ በመጣ ጊዜ ወደ
ትሩፋተ ስጋ ወደ ትሩፋተ ነፍስ መርቶ ያደርሳችኋል» ተብሎ ተገልጾአል።
ትሩፋት ማለት፡- መንፈሳዊ ሥራን አብዝቶ አትረፍርፎ መሥራት ማለት
ነው።
የእውነት መንፈስ፡- ም14÷17ን ይመልከቱ#መድኃኒታችን
ኢየሱስ ክርስቶስ ሦስቱን አብንና ራሱን መንፈስ ቅዱስንም እውነት በሚለው
ቃል ይገልጣል# አብን «እውነተኛ አምላክ ብቻ የሆንህ» /ም 17÷3/ ብሎ
ገልጦታል። ራሱንም «እኔ ለእውነት ልመሰክር ስለዚህ ተወልጃለሁ» /ም
18÷37/ ብሎ ገልጦአል። መንፈስ ቅዱስንም «የእውነት መንፈስ በማለት
ገለጠው።
የሚሰማውን ሁሉ ይናገራል እንጂ ከራሱ አይነግርምና
ቊ13 ከራሱ አይነግርም ማለት መንፈስ ቅዱስ ከአብና ከወልድ የተለየ
ነገር የለውም ማለት ነው። ከራሱ ብቻ አይናገርም ከአብ ከእኔም በህልውና
የሰማውን ይናገራል እንጂ ሲል ነው።
የግእዝ በግእዝ ትርጓሜ ወንጌልን የተረጐሙ ሊቃውንት፡መንፈስ ቅዱስ ከራሱ አይናገርም ማለት ያቅተዋል ማለት አይደለም።
ከአብና ከወልድ ጋር በባሕርይ እኩል መሆኑን ለማስረዳት ነው እንጂ፣
በሥራው ሁሉ
ሁሉ ከአብና ከወልድ እንደማይለይ ሲያመለክት _ ነው።
«የሚሰማውን ሁሉ ይናገራል»ማለትም- ከሌላ ሰምቶ አምጥቶ ይናገራል
ማለት አይደለም። እሱ የተሰወረውን ሁሉ የሚያውቅ ነውና። ትርጕሙ
ግን መንፈስ ቅዱስ በሚያስተምረው ትምህርት ሁሉ አብና ወልድ
አሉበት ማለት ነው። ይህንም የተናገረው መንፈስ ቅዱስ በመለኮታዊ
ባሕርይ ከአብና ከወልድ ጋር እኩል መሆኑን ለማመልከት ነው ብለው
ተርጕመዋል።
የሚመጣውንም ይነግራችኋል/ቊ13 መንፈስ ቅዱስ ወደ ፊት
የሚሆነውን፣ የሚደረገውን ይተነብያል። መንፈስ ቅዱስ ሲገልጽላቸው
ዎችም ይተነብያሉ «ሥጋ በለበሰ ሁሉ ላይ ከመንፈሴ አፈሳለሁ ወንዶችና
ሴቶች ልጆቻችሁም ትንቢት ይናገራሉ ጐበዞቻችሁም ራእይ ያያሉ፣
ሽማግሌዎቻችሁም ሕልም ያልማሉ» /ኢዩ 2÷28-32/ ተብሎ ተነግሮላቸዋልና
እርሱ ያከብረኛል/ቊ14 መንፈስ ቅዱስ በሐዋርያት ላይ አድሮ
የተሠወረውን ምሥጢር ገልጦ በወንጌል ስብከት የኢየሱስ ክርስቶስ አምላክነት
እንዲገለጥ ስለ አደረገ ያከብረኛል ይላል። አንድም ሐዋርያት መንፈስ ቅዱስ
ረደላቸው በኋላ የወንጌሉን ትምህርት ምሥጢር እየመረመሩ እየተረዱ
ጌታችንን ያመሰግኑታልና።
የግእዝ በግእዝ ትርጓሜ «አምላክነቴን በሰው ዘንድ በመግለጡና ያለኝን
ጸጋ ለእናንተ በመስጠቱ ያከብረኛል። ከእኔ የሚገኘውን ጥቂት መንፈሳዊ
ሀብት ከሰጣችሁ ተአምራት ታደርጋላችሁ፣ ሥራዬን ትገልጣላችሁ ማለቱ ነው» ይላል።
ለእኔ ካለኝ ወስዶ ይነግራችኋልና/ ቊ 14፡- ለወልድ ያለው ሁሉ
ለመንፈስ ቅዱስ አለው። የወልድ ዕውቀት ሁሉ የመንፈስ ቅዱስ ዕውቀት
ነው" የወልድ ትምህርት ሁሉ የመንፈስ ቅዱስ ትምህርት ነው። የወልድ
ያልሆነ የመንፈስ ቅዱስ ብቻ የሆነ ትምህርት የለም። ወልድ የማያውቀው
መንፈስ ቅዱስ ብቻ የሚያውቀው ምሥጢር የለም። መንፈስ ቅዱስ
ለሐዋርያት የሚነግራቸው ወልድ ያስተማረውን ትምህርት ነው እንጂ ሌላ
ባዕድ ትምህርት አለመሆኑን ለመግለጽ «ለእኔ ካለኝ ወስዶ ይነግራችኋል»
ይላል።
የግእዝ በግእዝ ትርጓሜ ወንጌልን ከተረጐሙ ሊቃውንት ኣንድ ተርጓሚ
ለኔ ካለኝ ወስዶ የሚለውን ሲተረጕም፡- «ሐዋርያት የሚቀበሉት መንፈሳዊ
ጸጋ ከወልድ የሚገኝ መሆኑን ይገልጻል። ይኸውም ጌታችን ከድንግል
ማርያም ሥጋን ነሥቶ በመንፈስ ቅዱስ አዋሐጅነት ተዋሕዶ የተዋሐደውም
ሥጋ አምላክ ሆኖ ስጦታዎችን ለሰው ልጆች የሚሰጥ ስለሆነ ነው» ይላል።
በአጭሩ ሲገለጥ መንፈስ ቅዱስ ከወልድ ይወስዳል ማለት ኢየሱስ
ክርስቶስ ስጦታዎችን የሚሰጥ አምላክ መሆኑን ያመለክታል።
ለአብ ያለው ሁሉ የእኔ ነው/ቊ15 ለእኔ ካለኝ ወስዶ ይነግራችኋል
0ማለት መንፈስ ቅዱስ ከወልድ የተገኘውን ምሥጢር ለሐዋርያት
እንደሚነግራቸው ገልጦ ነበር። አሁን ደግሞ የአብ ትምህርት፣ የአብ ዕውቀት
የወልድ መሆኑን ለመግለጥ «ለአብ ያለው ሁሉ የእኔ ነው» ይላል። ለአብ ያለው
(የኣብ ገንዘብ የሆነው) የአምላክነት ሥልጣን፣ ገዥነት፣ የማዳን፣ የመቀደስ፣
የማክበር ክህሎት፣ የመፍረድ፣ ኃጢአት የማስተሥረይና የማንጻት ክህሎት
በአጠቃላይ አምላክነቱን የሚገልጡ ነገሮች ሁሉ ለወልድ አሉት።ለወልድ
ያለው ሁሉ ደግሞ ለመንፈስ ቅዱስ አለው" የአብ የአምላክነት ሥልጣን
የወልድ ሥልጣን ነው" የወልድ ሥልጣንም የመንፈስ ቅዱስ ሥልጣን
ነው"ሦስቱ አብ ወልድና መንፈስ ቅዱስ በአምላክነት አንድ ናቸውና።
የግእዝ በግእዙን ትርጓሜ ከተረጐሙት አበው አንዱ መተርጕም «ለአብ
ያለው ሁሉ የእኔ ነው» የሚለውን ሲተረጕም «የአብ ሥጦታዎችን ሁሉ እኔ
ሰጠሁ ስለዚህ የሁሉ ጌታ ሆንኩ ሲል ነው» ብሏል።
ለእኔ ካለኝ ወስዶ ይነግራችኋልና ለአብ ያለው ሁሉ የእኔ ነው/
ቊ14፡15
እዚህ ላይ የአብ የወልድና የመንፈስ ቅዱስ አንድነታቸው ነው
የተገለጠው። «ለእኔ ካለኝ ወስዶ ይነግራችኋል» ሲል የወልድ ትምህርት፣
ዕውቀት፣ጥበብ፣ ምሥጢር የመንፈስ ቅዱስ መሆኑን ያመለክታል«ለአብ
ያለው ሁሉ የእኔ ነው» ሲልም- የአብ ትምህርት፣ዕውቀት፣ ጥበብ፣ ምሥጢር
የወልድ መሆኑን ያመለክታል። የአብ ገንዘብ ሁሉ የወልድ ገንዘብ መሆኑን፣
የወልድ ገንዘብም የመንፈስ ቅዱስ ገንዘብ መሆኑን የአብ የብቻው ስጦታ
የወልድም የብቻው ስጦታ፣ የመንፈስ ቅዱስም የብቻው ስጦታ አለመኖሩን
አምላካዊ ጸጋ ሁሉ የአብ የወልድና የመንፈስ ቅዱስ ጸጋ መሆኑን ነገረን።
መንፈስ ቅዱስ ለሐዋርያት ምሥጢርን የሚነግራቸው ከኢየሱስ ክርስቶስ
ወስዶ ነው ። /በ1ኛ ቆሮ 12÷4-11/ እንደ ተገለጸው ጥበብን መናገር፣
ዕውቀትን መናገር፣ ፍጹም እምነት፣ የመፈወስ ስጦታ፣ ተአምራትን ማድረግ፣
ትንቢትን መናገር፣ መናፍስትን መለየት፣ በልዩ አይነት ልሳን/ቋንቋ/ መናገርና
በልሳኖች የተነገረውን መተርጐም እነዚህ የመንፈስ ቅዱስ ስጦታዎች ሁሉ
የወልድ ናቸው ማለት ነው። የወልድ ስጦታዎችም የአብ ናቸው «ለአብ
ያለው ሁሉ የእኔ ነው» ብሏልና# ስለዚህ ስጦታዎች ሁሉ የአብና የወልድ
የመንፈስ ቅዱስም ናቸው።ይኸውም አብ ወልድና መንፈስ ቅዱስ በአምላካዊ
ሥልጣን፣ በአምላካዊ ክህሎት፣ ጸጋዎችን /ስጦታዎችን/ ለፍጡራን በመስጠት
አንድ መሆናቸውን ያስረዳል።
የግእዝ በግእዙ ላይ አንድ ተርጓሚ «ለእኔ ካለኝ ወስዶ ይነግራችኋል»
የሚለውን ሲተረጕም «ሁሉም ስጦታ ግን ለእናንተ ለሐዋርያት አይገባችሁም
በችሎታችሁ መጠን ጥቂት ይሰጣችኋል እንጂ ማለቱ ነው። ስለ ሆነም ያለኝን
ይሰጣችኋል አላለም ለእኔ ካለኝ አለ እንጂ" ካለኝ የሚለው ቃል ተከፍሎ
የሚሰጥ መሆኑን ያመለክታል» ብሎ ተርጕሟል።
ኢየሱስ ክርስቶስ አምላክ ስለ ሆነ ለአብ ያለው ሁሉ አለው። ሐዋርያት
ግን ፍጡራን ስለሆኑ በከፊል ነው የሚሰጣቸው ማለት ነው።
የመንፈስ ቅዱስ መገለጥ- መድኃኒታችን የአብንና የራሱን ማንነት
በብዙ ቦታዎች ላይ ገልጾ ነበር” «አባቴ እስከ ዛሬ ይሠራል እኔም ደግሞ
እሠራለሁ»
«አብ ሲያደርግ ያየውን ነው እንጂ ወልድ ከራሱ ሊያደርግ
ጋር ያለውን
ምንም አይችልም» አብ ሙታንን እንደሚያነሣ ሕይወትም እንደሚሰጣቸው
እንዲሁ ወልድ ደግሞ ለሚወዳቸው ሕይወትን ይሰጣቸዋል። 0ማለት ከኣብ
አንድነት ነግሮናል /ዮሐ 5÷17-24/ ያንብቡ። «እኔና ኣብ
አንድ ነን» /ም 10÷30/ «እኔን ስንኳ ባታምኑ አብ በእኔ እንደሆነ እኔም
በአብ እንደሆንሁ ታውቁና ታስተውሉ ዘንድ ሥራውን እመኑ» /ም10÷38/።
«በእግዚአብሔር እመኑ በእኔም ደግሞ እመኑ» /ም 14÷1/ እኔን ያየ አብን
አይቷል «እኔ በአብ እንዳለሁ አብም በእኔ እንዳለ አታምንም? /ም14÷9-10/
በሚሉት ቃላትም ከአብ ጋር አንድ መሆኑን አስረድቷል።
በምዕ 14ና 15 እንዲሁም 16 ላይ ደግሞ የመንፈስ ቅዱስን ማንነት
ይገልጣል። መድኃኒታችን ኢየሱስ ክርስቶስ ግብረ መንፈስ ቅዱስን /
የመንፈስ ቅዱስን/ ሥራ በመግለጥ የወንጌሉን ትምህርት አጠቃለለ።
ማር ዮሐንስ «አስተርእዮተ ጰራቅሊጦስ ተፍጻሜተ ምሥጢረ ሥላሴ”
-የመንፈስ ቅዱስ መገለጥ የምሥጢረ ሥላሴ ፍጻሜ ነው» ይላል።
ማር ኤፍሬምም «ወሶበ አስተርአየ መንፈስ ቅዱስ ለፈጽሞ ምሥጢረ
ሥላሴ” -መንፈስ ቅዱስ ምሥጢረ ሥላሴን ለመፈጸም በተገለጠ ጊዜ»
ይላል። ምሥጢረ ሥላሴ የተፈጸመው በመንፈስ ቅዱስ መውረድ ነው።
ቅዱስ ያሬድም፡- «ሃይማኖት እንተ እምኀበ አብ ተፍጥረት ኀበ ወልድ
ታበጽሕ ወኀበ መንፈስ ቅዱስ ትትፌጻም» -ሃይማኖት በአብ ተጀምራ
ወደ ወልድ ደርሳ በመንፈስ ቅዱስ ትፈጸማለች» ብሏል : በስመ አብ
ብለን ጀምረን ወወልድ የሚለውን አስከትለን ወመንፈስ ቅዱስ በሚለው
åንፈጽማለን ለማለት ነው /ድጓ ገጽ 343/።
በም14፥ 15፡16 ላይ «እኔ አብን እለምናለሁ ለዘለዓለም ከእናንተ ጋር
እንዲኖር ሌላ አጽናኝ ይሰጣችኋል» ብሏል# ሌላ አጽናኝ የሚለው ቃል
መንፈስ ቅዱስ ከአብና ከወልድ ልዩ የሆነ አካል ያለው መሆኑን ያስረዳል።
በዚህ ቦታ ላይ ወልድ ጠያቂ በመሆን፣ አብ ሰጪ በመሆን፣ መንፈስ ቅዱስ
ተሰጪ በመሆን ተገልጠዋል። ይህ አገላለጥ ሦስቱም አብ ወልድ መንፈስ ቅዱስ
በስምና በአካል የተለያዩ መሆናቸውን አጉልቶ ያሳያል። በምዕ 15÷26 እና 27
ላይ ደግሞ «እኔ ከአብ ዘንድ የምልክላችሁ አጽናኝ እርሱም ከአብ የሚወጣ
የእውነት መንፈስ» ይላል። በዚህም ቦታ ላይ ወልድ ላኪ መሆኑ ሲገለጽ አብ
አሥራጺ መሆኑ፣መንፈስ ቅዱስም ሠራጺ መሆኑ ተገልጦአል። መንፈስ ቅዱስ
ከአብ የሠረጸ /የተገኘ/ ነው የሚለው የምሥጢረ ሥላሴ ትምህርት መሠረቱ
«ከኣብ የሚወጣ የእውነት መንፈስ» የሚለው ቃል ነውና
መድኃኒታችን ኢየሱስ ክርስቶስ መንፈስ ቅዱስ ከአብ እንደሚወጣ
ባይገልጽ ኖሮ መንፈስ ቅዱስ ሠራጺ ነው ብሎ የሚያስተምር መምህር
ባልተገኘም ነበር «ከአብ የሚወጣ የእውነት መንፈስ» የሚለውን የጌታችን
የኢየሱስ ክርስቶስን ትምህርት መነሻ በማድረግ ግን ብዙ ሊቃውንት የመንፈስ
ቅዱስን ሠራጺነትና የአብን አሥራጺነት ተንትነው አስፋፍተው ጽፈዋል።
ቴዎዶጦስ፡- «ዳግመኛም ሌላ አካል አስረዳለሁ። ይኸውም ከሦስቱ
አካላት አንዱ ነው። እርሱም ከአብ የሠረጸ/የተገኘ/ ከአብ ከወልድ ጋር
ዘወትር በአንድ ክብር የሚመሰገን የሚያድን የባሕርይ ገዥ መንፈስ ቅዱስ
ነው» ብሏል /ሃይ. ኣበ. ም84፥43 ገጽ 356/።
የእንዚናዙ ኤጲስ ቆጶስ ጎርጎርዮስ ነባቤ መለኮት እንዲህ ይላል፡- «በስም
ሦስት ናቸው እንላለን አብ. ወልድ መንፈስ ቅዱስ አንድ ባሕርይ ኣንድ
ሥልጣን ናቸው። በአንድ መለኮት በአንድነት የጸኑ ሦስት አካላት ሲሆኑ
ከሦስቱ አንዱ የሚበልጥ አንዱ የሚያንስ አይደለም። በማይመረመር በአንድ
ክብር የተካከሉ ናቸው እንጂ= ከኣካላት አንዱም አንዱ በገጽ፣ በመልኩ
ፍጹም ነው። አብም አብ ነው። ወልድም ወልድ ነው። መንፈስ ቅዱስም
መንፈስ ቅዱስ ነው። ከአካላት አንዱም አንዱ ከባሕርያቸው አይለወጡም።
አብ ወልድን መንፈስ ቅዱስን ለመሆን አይለወጥም። ወልድም ኣብን
መንፈስ ቅዱስን ለመሆን አይለወጥም። መንፈስ ቅዱስም አብን ወልድን
ለመሆን ኣይለወጥም» /ሃይ አበ. ም60፥7-9 ገጽ 211/።
ሳዊርያኖስ ዘገብሎን የአብን የወልድንና የመንፈስ ቅዱስን አንድነት
እንደሚከተለው ይገልጠዋልአብ ሰላም ነው# «አቤቱ ሥራችንን ሁሉ ሠርተህልናል ሰላምን ትሰጠናለህ
/ኢሳ 26፥12/ ሰላምን እዘራለሁ /ዘካ 8፥12/ ይላልና።
* ወልድ ሰላም ነው። የሰላም አለቃ ተብሎ ይጠራል /ኢሳ 9፥6/ እርሱ
ሰላማችን ነውና /ኤፌ 2፥14-15/ እንዲል።
መንፈስ ቅዱስ ሰላም ይባላል" የመንፈስ ፍሬ ፍቅርና ሰላም ነውና /ገላ 5፥22/ እንዲል።
● አብ ምንጭ ነው። የሕይወት ምንጭ ከኣንተ ዘንድ ነውና /መዝ 35*9/ እንዲል
* ወልድም ምንጭ ነው። «እኔን የሕያውን ውኃ ምንጭ ትተውኛል» /ኤር 2፥13/ ይላልና።
♦ መንፈስ ቅዱስም የሕይወት ምንጭ ነው" ቅዱስ ጳውሎስ «ሁላችንም
አንዱን መንፈስ ጠጥተናል» /1ኛ ቆሮ 12፥13/ ይላልና# ሁለተኛም
ጌታችን «በእኔ የሚያምን መጽሐፍ እንዳለ የሕይወት ውኃ ወንዝ ከሆዱ
ይፈልቃል» ያለውን ወንጌላዊ ዮሐንስ «ይህን ግን በአርሱ የሚያምኑ
ሊቀበሉት ስላላቸው ስለ መንፈስ ተናገረ» ብሎ ተርጕሞታል 
አብ ብርሃን ይባላል። ብርሃንን እንደ ልብስ ለበስህ ሰማይንም እንደ መጋረጃ
ዘረጋህ» /መዝ 103፡2 እናንተ የያዕቆብ ቤት ሆይ ኑ በእግዚአብሔር
ብርሃን እንሂድ» /ኢሳ 2 5 በጨለማም ብቀመጥ እግዚአብሔር ብርሃን
ይሆነኛልና /ሚክ 7 8 ይላል።
ወልድም ብርሃን ነው ብርሃን ይባላል። «በዓለም ሳለሁ የዓለም ብርሃን
ነኝ» /ዮሐ 9፥5/ የብርሃን ልጆች እንድትሆኑ ብርሃን ሳለላችሁ በብርሃን
እመኑ» /ዮሐ 12፥36/ ይላልና።
መንፈስ ቅዱስም ብርሃን ይባላል። ነቢዩ ዳዊት «በብርሃንህ ብርሃንን
እናያለን /መዝ 35፡9/ ያለውን ሳዊርያኖስ ዘገብሎን በልጅህ በወልድ
መንፈስ ቅዱስን እናገኛለን (ዘውእቱ ብሂል መንፈስ ቅዱስ ሣልስ)
እናያለን የተባለው ብርሃን ሦስተኛው አካል መንፈስ ቅዱስ ነው» ብሎ
ተርጕሞታል።
● አብ ለኃጢአት የተገዛውን ከኃጢአት ነፃ ያደርጋል።እግዚአብሔር
ለሕዝቅኤል «ኃጢአትም ከሠሩባት አመፅ ሁሉ _ አድናቸዋለሁ፣
አነጻቸውማለሁ፣ ሕዝብም ይሆኑኛል፣ እኔም አምላክ እሆናቸዋለሁ» /ሕዝ
37÷23/ ብሎታል።
* ወልድም ለኃጢአት የተገዛውን ነፃ ያደርጋል። አይሁድን «እንግዲህ ልጁ
አርነት ቢያወጣችሁ በእውነት አርነት ትወጣላችሁ» ብሏቸዋልና» /ዮሐ
8፥36/ አርነት ማለት ነፃነት ማለት ነው።
♦ መንፈስ ቅዱስም ከኃጢአት ነፃ ያደርጋል" የጌታም መንፈስ ባለበት
በዚያ አርነት አለ /2ኛ ቆሮ 3፥17/ ይላልና#
* አብ ቸር ይባላል። እግዚአብሔር ቸር ነውና ምሕረቱም ለዘለዓለም
ነውና /2ኛ ዜና 5፥13/ እግዚአብሔር ቸር ቅንም ነው /መዝ 24፡8/
እግዚአብሔር በቀን ቸርነቱን ያዝዛል /መዝ 41፥8/ ይላልና።
* ወልድም ቸር ይባላል። መልካም እረኛ እኔ ነኝ /ዮሐ 10 11/ የሚለው
በግእዙ አነ ውእቱ ኖላዊ ሄር - ቸር እረኛ እኔ ነኝ ይላል# ቅዱስ
ጳውሎስም የጌታችንን የኢየሱስ ክርስቶስን ቸር ስጦታ አውቃችኋልና
/2ኛ ቆሮ 8፥9/ ይላል።
መንፈስ ቅዱስም ቸር ይባላል። ቅዱስ ጳውሎስ «የመንፈስ ፍሬ ቸርነት
ነው» /ገላ 5፥22/ ብሏልና።
* አብ ሁሉን ማድረግ ይችላል። ኢዮብ እግዚአብሔርን እንዲህ ብሎታል
«ሁሉን ታደርግ ዘንድ ቻይ እንደሆንህ አሳብህም ይከለከል ዘንድ ከቶ
እንደማይቻል አወቅሁ /ኢዮ 42፥1:2/።
ወልድም ሁሉን ማድረግ ይችላል። በርኩስ መንፈስ ሲሰቃይ የነበረው
ልጅ አባት ወደ ጌታችን ቀርቦ ቢቻልህ ግን እዘንልን እርዳንም ባለው
ጊዜ ጌታችን «ቢቻልህ ትላለህ ለሚያምን ሁሉ ይቻላል /ማር 9፥14-23/።
ብሎታል።
መንፈስ ቅዱስ ሁሉን ማድረግ ይችላል። የእግዚአብሔር መንፈስ ፈጠረኝ
ሁሉንም የሚችል የአምላክ አስትንፋስ ሕይወት ሰጠኝ /ኢዮ 33፥4
ሁሉንም የሚችል የአምላክ እስትንፋስ ማስተዋልን ይሰጣል /ኢዮ 32፥8/
እንዲል።
አብ ነቢያትን ሾሟል ልኳል። እግዚአብሔርም ማልዶ ተነስቶ ባርያዎቹን
ነቢያትን ወደ እናንተ ላከ /ኤር 25፡4 29፥19 44፥4/ ይላልና።
. ወልድም ነቢያትን ሾሟል ልኳል። ኢሳይያስ እግዚአብሔርን በረጅምና ከፍ
ባለ ዙፋን ላይ ተቀምጦ አይቶታል /ኢሳ 6፥17 በዙፋን ላይ የተቀመጠው
እግዚአብሔርም «ሂድ ይህን ሕዝብ መስማትን ትሰማላችሁ አታስተውሉም
ማየትንም ታያላችሁ አትመለከቱምም በላቸው» /ኢሳ6፥9/ ብሎ
ኢሳይያስን ልኮታል። በዙፋን ላይ የተቀመጠውና ኢሳይያስን የላከው
እግዚአብሔር ወልድ ነው። ምክንያቱም ዮሐንስ ወንጌላዊ « ክብሩን
ስለአየ ኢሳይያስ ይህን አለ ስለእርሱም ተናገረ» በማለት በዙፋን ላይ
የተቀመጠው እግዚአብሔር ወልድ መሆኑን ገልጦአልና /ዮሐ 12፥41/።
* መንፈስ ቅዱስም ነቢያትን ሾሟል ልኳል። ኢሳይያስ አሁንም ጌታ
እግዚአብሔርና መንፈሱ ልከውኛል /ኢሳ 48፥16/ ይላልና።
* አብ ሐዋርያትን ጠርቷቸዋል። የላከኝ አብ ከሳበው በቀር ወደ እኔ ሊመጣ
የሚችል የለም /ዮሐ 6፥44/ ይላልና።
* ወልድም ሐዋርያትን ጠርቷቸዋል" እኔ እናንተን አሥራ ሁለታችሁን
የመረጥኋችሁ አይደለምን? /ሐ 6፥70/ እኔ መረጥኋችሁ እንጂ እናንተ
አልመረጣችሁኝም /ዮሐ 15፥16/ ብሏቸዋልና።
✵ መንፈስ ቅዱስም hዋርያትን መርጧቸዋል። መንፈስ ቅዱስ በርናባስንና
ሳውልን ለጠራኋቸው ሥራ ለዩልኝ ብሏልና /የሐዋ 13፥2/
* ሐዋርያት ከኣብ ተልከዋል# «ከሰው ይልቅ ለእግዚአብሔር ልንታዘዝ
ይገባል» /የሐዋ 5፥29 4፥19/ ብለዋልና።
ሐዋርያት ከወልድም ተልከዋል" እነሆ እኔ እንደበጎች በተኩላዎች
መካከል እልካችኋለሁ» /ማቴ 10፥16/ ብሏቸዋልና።
● ሐዋርያት ከመንፈስ ቅዱስም ተልከዋል። እነሱም በመንፈስ ቅዱስ
ተልከው ወደ ሴሌውቅያ ወረዱ /የሐዋ 13፥4/ ይላልና።
● ለአብ ዙፋን አለው። እግዚአብሔር በዙፋኑ ተቀምጦ የሰማይም ሠራዊት
ሁሉ በቀኙና በግራው ቆመው አየሁ /1ኛ ነገ 22፥19 2ኛ ዜና 18፥18/።
እግዚአብሔር ግን ለዘለዓለም ይኖራል" ዙፋኑንም ለመፍረድ አዘጋጀ
/መዝ 9፡7 እግዚአብሔር ዙፋኑን በሰማይ አዘጋጀ /መዝ 102፥19/
ይላልና።
ለወልድም ዙፋን አለው። አምላክ ሆይ ዙፋንህ ለዘለዓለም ነው።
የመንግሥትህ በትር የቅንነት በትር ነው
ተነግሮለታልና።
ነው /መዝ 44፥6/ ተብሎ
ለመንፈስ ቅዱስም ዙፋን ኣለው" ነቢዩ ኢሳይያስ ንጉ” ዖዝያን በሞተበት
ዓመት እግዚአብሔርን በረጅምና ከፍ ባለ ዙፋን ላይ ተቀምጦ አየሁት» /
ኢሳ 6'17 ብሏል" በዙፋኑ ላይ የተቀመጠውም ኢሳይያስን ሂድ ይህን
ሕዝብ መስማትን ትሰማላችሁ አታስተውሉምም ማየትንም ታያላችሁ
አትመለከቱምም በላቸው» /ም 6:9 ብሎታል" ኢሳይያስ በረጅምና ከፍ
ለ ዙፋን ላይ ተቀምጦ ያየው መንፈስ ቅዱስ ነው" ቅዱስ ጳውሎስ መንፈስ
ቅዱስ ብሎ ተርጕሞታል" ሐዋርያው ቅዱስ ጳውሎስ አይሁድን ተምረው
ባለመለወጣቸውና ወደ ኢየሱስ ክርስቶስ ባለመመለሳቸው ሲወቅሳቸው
3ንዲህ ብሎአቸዋል «መንፈስ ቅዱስ በነቢዩ በኢሳይያስ ለአባቶቻችን፡ወደዚህ ሕዝብ ሂድና- መስማትን ትሰማላችሁና አታስተውሉም ማየትንም
ታያላችሁና አትመለከቱም በዓይናቸው እንዳያዩ በጆሮአቸውም እንዳይሰሙ
በልባቸውም እንዳያስተውሉ ተመልሰውም እንዳልፈውሳቸው የዚህ ሕዝብ
ልብ ደንድኖአል፣ ጆሮአቸውም ደንቁሮአል፣ ዓይናቸውንም ጨፍነዋል
በላቸው ሲል መልካም ተናገረ» /የሐዋ 28*25-27/ ይላልና"
qዊርያኖስ ዘገብሎን ይህን ሲያብራራ- አብ ተናገረ አላለም፣ ወልድ ተናገረ
አላለም፣ መንፈስ ቅዱስ መልካም ነገርን ተናገረ አለ እንጂ። ነቢዩ ኢሳይያስ
አሸናፊ እግዚአብሔር ከፍ ባለ ዙፋን ይቀመጣል ካለ፣ በመላእክትም ዘንድ
ይመሰገናል ካለ፣ ኢሳይያስ በዙፋን ይቀመጣል በመላእክትም ይመሰገናል ያለው
መንፈስ ቅዱስ እንደሆነ ጳውሎስ ከተናገረ ለመንፈስ ቅዱስ ዙፋን ምስጋና የለውም
ብሎ የሚከራከር ማን ነው» ይላል /ተረ ቄር ገጽ 445451/።
ለአብ ዙፋን አለው፣ ለወልድም ዙፋን አለው፣ ለመንፈስ ቅዱስም ዙፋን አለው
ቢባልም ሦስት ዙፋኖች አሉ ማለት አይደለም። አብ ሰማያዊ ንጉሥ መሆኑን፣
ወልድም ሰማያዊ ንጉሥ መሆኑን፣ መንፈስ ቅዱስም ሰማያዊ ንጉሥ መሆኑን
ለመግለጥ ነው እንጂ የአብ፣ የወልድና የመንፈስ ቀዱስ መንግሥት አንድ ነው።
የቆጵሮስ ጳጳስ ኤጲፋንዮስ አብና ወልድ መንፈስ ቅዱስም ለነቢያት
መገለጣቸውን ይነግረናል። ዳንኤል «ዙፋኖችም እስኪዘረጉ ድረስ አየሁ:
በዘመናት የሸመገለውም ተቀመጠ /ዳን 7፥9/ የሚለውን «ይህ መታየት የአብ
ነው» ይላል ኤጲፋንዮስ።
በሆሴዕም «ለነቢያትም ተናግሬአለሁ ራእይንም አብዝቻለሁ በነቢያትም
እጅ ምሳሌዎችን አውጥቻለሁ» /ሴ 12፥11/ ተብሎ የተነገረውን «ዝኒ ቃለ
ወልድ፤ ይህ የወልድ አነጋገር የወልድ መታየት ነው ብሎ ተርጕሞአል።
ሕዝቅኤልም «መንፈስም አነሣኝ በእግዚአብሔርም መንፈስ በራእይ
ወደ ከላውዴዎን ምድር ወደ ምርኮኞቹ አመጣኝ» /ሕዝ 11፥24/። የሚለውን
«ዘይቤ በእንተ መንፈስ ቅዱስ ይህም የመንፈስ ቅዱስ አነጋገር፣ የመንፈስ
ቅዱስ መታየት ነው» ይላል ኤጲፋንዮስ / ቄር ገጽ 369
ጌታችን ስለ ሞቱና ስለ ትንሣኤው እንደ ተናገረ
ንባብ-ጥቂት ጊዜ አለ አታዩኝምም ደግሞም ጥቂት ጊዜ አለ ታዩኛላችሁም
እኔ ወደ ኣብ እሄዳለሁና። ከደቀመዛሙርቱም ኣንዳንዶቹ እርስ በርሳቸው- ጥቂት
ጊዜ አለ አታዩኝምም፡ ደግሞ ጥቂት ጊዜ አለ ታዩኛላችሁም: ደግሞ ወደ ኣብ
እሄዳለሁና የሚለን ይሀ ምንድር ነው? ተባባሉ። እንግዲህ ጥቂት የሚለው ይህ
ምንድር ነው? የሚናገረውን አናውቅም አሉ /ቍ 16-18/።
ነው።
ጥቂት ጊዜ አለ አታዩኝምም/ ቊ16 ጥቂት ጊዜ የተባለ
ጌታችን ከተያዘበት ከሐሙስ ማታ ጌታችን እስከተነሣበት እስከ እሑድ
ጠዋት ድረስ ያለው ጊዜ ነው። እሞታለሁ እቀበራለሁና አታዩኝም ሲል
ደግሞ ጥቂት ጊዜ አለ ታዩኛላችሁም- እዚህ ላይ ጥቂት ጊዜ
የተባለ ከትንሣኤው እስከ ዕርገቱ ያለው ጊዜ ነው። ታዩኛላችሁ ማለቱም
ሞትን ድል አድርጎ ከተነሣ በኋላ ራሱን ለደቀመዛሙርቱ ገልጦላቸዋልና
ደቀመዛሙርቱም አይተውታልና /ሉቃ 24፥36-43 ዮሐ 20፥19-29 1ኛ ቆሮ
15:3-8/::
የግእዝ በግእዝ ትርጓሜም «ጥቂት ጊዜ አታዩኝም» ማለቱ
መሞቱንና መቀበሩን ያመለክታል «ጥቂት ጊዜ ታዩኛላችሁ ማለቱም ቅርብ
የሆነ ትንሣኤውን ያመለክታል»ይላል።
እኔ ወደ አብ እሄዳለሁና/ቊ16 አርባ ቀን በኋላ እንደሚያርግ
ሲገልጥላቸው ነው።
ለደቀመዛሙርቱ ያልገባቸውን ትምህርት መግለጡ
ንባብ፡- ኢየሱስም ሊጠይቁት እንደ ወደዱ አውቆ እንዲህ አላቸው፡- ጥቂት
ጊዜ ኣለ አታዩኝምም ደግሞም ጥቂት ጊዜ አለ ታዩኛላችሁም ስላልሁ- ስለዚህ እርስ
በርሳችሁ ትመራመራላችሁን? እውነት እውነት እላችኋለሁ እናንተ ታለቅሳላችሁ
ሙሾም ታወጣላችሁ ዓለም ግን ደስ ይለዋል። እናንተም ታዝናላችሁ ነገር ግን
ኀዘናችሁ ወደ ደስታ ይለወጣል" ሴት በምትወልድበት ጊዜ ወራትዋ ስለ ደረሰ
ታዝናለች ነገር ግን ሕፃን ከወለደች በኋላ ሰው በዓለም ተወልዶአልና ስለ ደስታዋ
መከራዋን ኋላ አታስበውም። እንግዲህ እናንተ ደግሞ አሁን ታዝናላችሁ፡ ነገር ግን
እንደገና አያችኋለሁ ልባችሁም ደስ ይለዋል ደስታችሁንም የሚወስድባችሁ የለም።
/ቊ 19-22/።
ከቍጥር 19-22 የጌታችን ትርጓሜ ነው" ጌታችን የተናገረው ለጊዜው
ለደቀመዛሙርቱ ግልጽ ስላልሆነላቸው «ጥቂት የሚለው ይህ ምንድር ነው?
ሚናገረውን አናውቅም» ብለው ነበርና ጌታችን ተርጕሞላቸዋል" ነገር ግን
«አታዩኝም» ያለውን «ታዝናላችሁ ታለቅሳላችሁ» በማለት «ታዩኛላችሁ»
ለውን «ኀዘናችሁ ወደደስታ ይለወጣል»በማለት ስለተረጐመው ገለጻ
ያስፈልገዋልና እንደሚከተለው ይገለጻል"
እናንተ ታለቅሳላችሁ ሙሾም ታወጣላችሁ/ቊ 20፡- እኔ በአይሁድ
እጅ ተይዤ ስደበደብ ስሰቀል ስሞት እናንተ ታለቅሳላችሁ ማለቱ ነው።
የግእዝ በግእዝ ትርጓሜም በዚህ ትርጕም ይስማማል። ቅዱስ ያሬድም
«ተአኃዙ አርድእት ክሳውዲሆሙ እንዘ ይብሉ አሌ ለነ ወይ ለነ እስመ
ሞተ እግዚእነ "-ደቀ መዛሙርቱ ሐዋርያት ጌታችን ሙቶብናልና ወዮልን
ወዮልን እያሉ አንገት ለአንገት ተያያዙ» ይላል።
ዓለም ግን ደስ ይለዋል/ቊ20 እዚህ ላይ ዓለም የተባሉት ዓለማዊ፣
ሥጋዊ ሥራ የሚሠሩ ሊቃነ ካህናት፣ ፈሪሳውያን፣ ሰቃልያነ እግዚእ አይሁድ
ናቸው። ጌታችንን በሰቀሉት ጊዜ ለጊዜው ደስ ብሏቸዋልና። የግእዝ በግእዝ
ትርጓሜም «ዓለም የተባሉት ከሃዲዎች ጠላቶች አመጸኞች አይሁድ
ናቸው» ይላል።
ነገር ግን ኀዘናችሁ ወደ ደስታ ይለወጣል/ቊ 20፡- በትንሣኤ
የሚያገኙትን ደስታ ያመለክታል። ጌታችን መድኃኒታችን ኢየሱስ ክርስቶስ
ሞትን ድል አድርጎ በተነሣ ጊዜ ሲያዝኑ፣ ሲያለቅሱ የነበሩት ሐዋርያትና
ጌታችንን ሲከተሉት የነበሩት ሁሉ ደስ ብሏቸዋል። /ማቴ 28፡9 ሉቃ 24፡
52 ዮሐ 20፡20/= ቅዱስ ያሬድ «ም ፍስሓ ኮነ በሰንበተ ክርስቲያን እስመ
ተንሥአ ክርስቶስ እሙታን -ክርስቶስ ከሙታን ተለይቶ ተነሥቷልና
ክርስቲያኖች በሚያከብሩት በሰንበት ቀን ዛሬ ደስታ ሆነ» ብሏል።
ሴት በምትወልድበት ጊዜ፡- ደቀመዛሙርት ሐዋርያት በጌታችን ሞት
እንደሚያዝኑና እንደሚያለቅሱ በትንሣኤውም ደስ እንደሚላቸው በምትወልድ
ሴት መስሎ ነገራቸው። በኀዘኗ ኀዘናቸውን በደስታዋ ደስታቸውን በመመሰል
አስረዳቸው
ስለ ጸሎትና ምልጃ
ንባብ በዚያን ቀንም
ከእኔ አንዳች ኣትለምኑም" እውነት እውነት
እላችኋለሁ አብ በስሜ የምትለምኑትን ሁሉ ይሰጣችኋል" እስከ አሁን በስሜ ምንም
ኣልለመናችሁም ደስታችሁ ፍጹም እንዲሆን ለምኑ ትቀበሉማላችሁ / 23-24
በዚያን ቀንም ከእኔ -ንዳች አትለምኑም/ቊ23 በዚያን
ቀን የሚለው ከትንሣኤው በኋላ ያለው ጊዜ ነው። ከእርሱ ጋር ሳሉ ሁሉን
ነገር እርሱ ይፈጽምላቸው ነበርና እርሱ ካረገ በኋላም የሚጎድላቸው ነገር
እንደማይኖር ሲያረጋግጥላቸው ነው።
የግእዝ በግእዝ ትርጓሜ “መንፈስ ቅዱስ ከወረደላችሁ እናንተንም
ፍጹማን ካደረጋችሁ በኋላ ልመና አያስፈልጋችሁም ሲል ነው» ይላል።
አብ በስሜ የምትለምኑትን ሁሉ ይሰጣችኋል/ቊ23 በስሜ
የሚለው በሥጋዌ ስሙ ነው። ሰው መሆኑን በሚገልጠው ስሙ ማለት
ነው" የአንድምታው ትርጓሜያችን «በስቁል ወልድከ በቅንው ወልድከ
በተሰቀለው በተቸነከረው ልጅህ ብላችሁ ብትለምኑ አብ የለመናችሁትን ሁሉ
ይሰጣችኋል በማለት ይገልጠዋል። በስሜ ማለት መከራዬን ሁሉ እያሰባችሁ
ብትለምኑ ልመናችሁ ምላሽ ያገኛል ማለት ነው። «አብ ይሰጣችኋል ማለት
ግን የእኔ ደቀ መዛሙርት እንደሆናችሁ ሁሉ የአብም ደቀመዛሙርት ናችሁ
ለማለት ነው።
የግእዝ በግእዝ ትርጓሜ በአብና በወልድ መካከል መለያየት እንደ
ሌለ ይገልጽና «እኔ ባረግሁ ጊዜ እናንተም መንፈስ ቅዱስን በተቀበላችሁ
ጊዜ በምትሠሩት ሥራ ሁሉ አቅራቢ አያስፈልጋችሁም ድንቅ ነገሮችንና
ተአምራትን ለማድረግ ጸጋ መንፈስ ቅዱስ ይበቃችኋል ሲል ነው» ይላል*
አቅራቢ፡- ወልድ በመከራው ሕዝቡን ወደ እግዚአብሔር አቅርቦአል።
«ወአቅረበነ ኀበ አቡሁ ዘዚአነ ሞተ ነሥአ ወእንቲአሁ ሕይወተ ወሀበነ
"-'ወደ አባቱ አቀረበን የእኛን ሞት ወስዶ የእርሱን ሕይወት ሰጠን» እንዳለ
ቅዱስ ኤፍሬም /በአርብ ውዳሴ ማርያም። ከትንሣኤው በኋላ ግን ሕዝቡን
ወደ እግዚኣብሔር የማቅረብ ሥራ እንደማይሠራ /መከራ እንደማይቀበል/
ለማስረዳት ነው።
ማር ዮሐንስም «መንፈስ ቅዱስ ከወረደላችሁ በኋላ በአካል የምታዩትና
የሚያያችሁ አስታራቂ አያስፈልጋችሁም ስሜ ይበቃችኋል ማለቱ ነው»
ይላል።
ጌታችን ወደ አብ እንደሚሄድ ስለ መናገሩ
ንባብ- ይህን በምሳሌ ነግሬአችኋለሁ ነገር ግን ስለ አብ ለእናንተ በግልጥ
የምናገርበት እንጂ ከዚያ ወዲያ በምሳሌ የማልናገርበት ሰዓት ይመጣል" በዚያን ቀን
በስሜ ትለምናላችሁ እኔም ስለ እናንተ ኣብን እንድለምን የምላችሁ አይደለሁም
እናንተ ስለ ወደዳችሁኝ ከእግዚአብሔርም ዘንድ እኔ እንደወጣሁ ስለ አመናችሁ
አብ እርሱ ራሱ ይወዳችኋልና" ከአብ ወጥቼ ወደ ዓለም መጥቻለሁ ደግሞ ዓለምን
እተወዋለሁ ወደ አብም እሄዳለሁ /ቍ 25-28/።
¡ለ አብ ለእናንተ በግልጥ የምናገርበት/ቊ25- ጌታችን ወንጌልን
ብዙ ምሳሌዎችን መስሎአል" ምሳሌ ደግሞ ካልተተረጐመ
ሲያስተምር
ግልጽ አይሆንም። ከዚህ በኋላ ግን ትርጓሜ የማያስፈልገው ግልK የሆነ
የአብን ነገር እነግራችኋለሁ አላቸው።
የመንፈስ ቅዱስን
በኋላ ኣብን
የግእዝ በግእዝ ትርጓሜን የተረጐሙ ሊቃውንትዝኒ ያሌቡ በእንተርደተ መንፈስ ቅዱስ(ይህም
መውረድ ያመለክታል። መንፈስ ቅዱስ ከወረደላቸው
አውቀውታል። ዓለም ሳይፈጠር ከአብ የተወለደውን ወልድንም በፍጹም
ዕውቀት አውቀውታል# ቀድሞ ግን /መንፈስ ቅዱስ ሳይወርድላቸው
በጸጋ የእግዚአብሔር ልጅ ይመስላቸው ነበርና» ይላል።
እኔም ስለ እናንተ አብን እንድለምን የምላችሁ አይደለሁዏ/ቊ 26፡- ከደቀ
መዛሙርቱ ጋር በሕይወተ ሥጋ ሳለ እየጸለየ፣ እየለመነ ጸሎትንና ልመናን
አስተምሯቸዋል። ከእነሱ ከተለየ በኋላ ግን እንደማይለምን ያረጋግጥላቸዋል።
መጸለይ ወይም መለመን ለፍጡራን የሚገባ ሥራ ነው። ጌታችን የፍጡራንን
ሥጋ ስለለበሰ ፍጡራን ሰዎች የሚሠሩትን ሥራ እስከሚሞትበት ቀን ድረስ
ሠርቷል። ከዚያ በኋላ ግን አምላካዊ ሥራን እንጂ ሥጋዊ ሥራን አልሠራም።
ለደቀመዛሙርቱም አርአያ (ምሳሌ) የሆናቸው ከመሞቱ በፊት በሠራቸው
ሥራዎች ነው። ከበዓለ ሃምሳ በኋላ ግን መንፈስ ቅዱስ እየመራቸው ይሠራሉ
እንጂ ጌታችን ተገልጦ የሚሠሩትን አያሳያቸውም።
የግእዝ በግእዝ ትርጓሜ ላይ አንድ ተርጓሚ «እኔም ስለ እናንተ
ኣብን እንድለምን የምላችሁ አይደለሁም ማለቱ- የእርሱ ባሕርይና የአብ
ባሕርይ ኣንድ ስለ ሆነ ነው» ብሏል።
ምዕራፍ 14፥15 ላይ «እኔም አብን እለምናለሁ» ይላል። ከዚህ ደግሞ
ስለ እናንተ አብን እንድለምን የምላችሁ አይደለሁም» ይላልና ቃላት
ተለያይተዋል የሚል ጠያቂ ቢኖር የግእዝ በግእዝ ትርጓሜ እንደሚከተለው
ይመልሳል። «በፊት ፍጡር ነው ብለው ይጠራጠሩት ነበር አምላክነቱንም
አልተረዱም ነበር። ስለዚህ ወደ አብ እለምናለሁ አላቸው። በዕውቀታቸው ልክ
ተናገራቸው ማለት ነው። መንፈስ ቅዱስ ከወረደላቸው በኋላ ግን አምላክነቱን
ተረድተዋል። ስለዚህ አብን እንደማይለምን ነገራቸው» በማለት ያብራራል።
ከእግዚአብሔርም ዘንድ እኔ እንደ ወጣሁ ስለ አመናችሁ/ቊ 27
ከአብ እንደወጣሁ ሲል ከአብ ዘንድ የመጣሁ ሰማያዊ አምላክ
መሆኔን አምናችኋል ሲል ነው /ም 8፥42/ ላይ «እኔ ከእግዚአብሔር ወጥቼ
መጥቻለሁና እርሱ ላከኝ እንጂ ከራሴ ኣልመጣሁና» በማለት ገልጾታል።
አብ እርሱ ራሱ ይወዳችኋልና- ወልድን ስለ አመኑ አብ ይወዳቸዋል።
የአብና የወልድ አላማ አንድ መሆኑን ያሳያል።
ከአብ ወጥቼ ወደ ዓለም መጥቻለሁ/ቊ28፡- ሥጋ ለብሼ በዚህ ዓለም
ተገለጥሁ ሲል ነው። ከአብ ወጣሁ ወይም መጣሁ የሚለው ቃል ሰው መሆኑን
በሥጋ መገለጡን ያመለክታል።
ደግሞ ዓለምን እተወዋለሁ- በዚህ ዓለም የምሠራውን ሥራ ፈጽሜ ወደ
አብ አርጋለሁ ማለቱ ነው። ከዕርገት በኋላ በዚህ ዓለም በሥጋ ተገልጬ
ማስተማር፣ በሽተኞችን መፈወስ፣ ሙታንን ማስነሣት እተዋለሁ ሲል ነው።
በአምላካዊ ረድኤቱ ግን ዓለምን እንደማይተወው እንዲህ ብሏል «እነሆም
እኔ እስከዓለም ፍጻሜ ድረስ ሁልጊዜ ከእናንተ ጋር ነኝ» /ማቴ 28፥20/።
ደቀ መዛሙርቱ ትተውት እንደሚበተኑ መናገሩ
ንባብ፡- ደቀ መዛሙርቱ፡- እነሆ አሁን በግልጥ ትናገራለህ በምሳሌም
ምንም አትነግርም። ሁሉን እንድታውቅ ማንምም ሊጠይቅህ እንዳትፈልግ አሁን
እናውቃለን ፡ ስለዚህ ከእግዚኣብሔር እንደወጣህ እናምናለን አሉት= ኢየሱስም
እንዲህ ብሎ መለሰላቸው፡- አሁን ታምናላችሁን? እነሆ እያንዳንዳችሁ ወደ ቤት
የምትበታተኑበት እኔንም ለብቻዬ፡ የምትተውበት ሰዓት ይመጣል። አሁንም
ደርሶአል፡ ነገር ግን አብ ከእኔ ጋር ስለሆነ ብቻዬን አይደለሁም። በእኔ ሳላችሁ
ሰላም እንዲሆንላችሁ ይህን ተናግሬአችኋለሁ# በዓለም ሳላችሁ መከራ አለባችሁ፡
ነገር ግን አይዞአችሁ እኔ ዓለምን አሸንፌዋለሁ /ቍ 29-33/።
እያንዳንዳችሁ ወደ ቤት የምትበታተኑበት እኔንም ለብቻዬ
የምትተውባት ሰዓት ይመጣል/ቊ32
በአይሁድ ሎሌዎች እጅ በሚያዝበት ጊዜ ደቀመዛሙርቱ ትተውት
እንደሚበታተኑ ነገራቸው /ማቴ 26፥31/ ጌታችን በሚያዝ ጊዜ ደቀመዛሙርቱ
ትተውት እንደሚበተኑ ነቢዩ ዘካርያስ ተንብዮ ነበር «እረኛውን ምታ መንጎቹም
ይበተናሉ» /ዘካ 137/ ከዚህ በፊት «እኔ ወደምሄድበት እናንተ ልትመጡ
አይቻላችሁም» ሲላቸው ጴጥሮስ «ነፍሴን ስንኳ ስለአንተ እሰጣለሁ» ብሎ
ነበር /ም13፥33-38/ ያ የድፍረት ቃል «ሦስት ጊዜ እስክትክደኝ ድረስ ዶሮ
አይጮህም» የሚል ትንቢታዊ ቃል ስለአስከተለበት እዚህ ላይ አይናገርም።
አብ ከእኔ ጋር ስለ ሆነ ብቻዬን አይደለሁም/ቊ32፡- በአምላክነቱ
ከአብ ጋር አንድ መሆኑን መናገሩ ነው።
በእኔ ሳላችሁ ሰላም እንዲሆንላችሁ/ቊ33 ከእኔ ጋር ሳላችሁ እንደ እኔ
አትያዙም፣ ኣትደበደቡም፣ አትሰቀሉም አትሞቱም ሲላቸው ነው።
በዓለም ሳላችሁ መከራ ኣለባችሁ- ዓለምን ዙራችሁ ስታስተምሩ ግን
ብዙ መከራ ትቀበላላችሁ ይላቸዋል"
እኔ ዓለምን አሸንፌዋለሁ- ዓለምን ማሸነፍ ማለት እንደ ዓለም ፍላጎት
አለመኖር ነው። ዓለም በሚያመጣው ፈተና አለመውደቅና -ሽናፊ ሆኖ
መገኘትም ነው።የግእዝ በግእዝ ትርጓሜ«ልባቸውን ለማጽናት ተናገረ ዓለም
የተባሉትም ሰይጣንና ኃጢአት እንዲሁም ሞት ናቸው» ይላል።
