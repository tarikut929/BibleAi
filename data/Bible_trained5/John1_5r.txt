ንባብ- ከሰማይም ከወረደው በቀር ወደ ሰማይ የወጣ ማንም የለም፡ እርሱም
በሰማይ የሚኖረው የሰው ልጅ ነው ሙሴም በምድረ በዳ እባብን እንደሰቀለ
እንዲሁ በእርሱ የሚያምን ሁሉ የዘለዓለም ሕይወት እንዲኖረው እንጂ እንዳይጠፋ
የሰው ልጅ ይሰቀል ይገባዋል
/ቍ13-15/።end
13 ከሰማይም ከወረደ በቀር ወደ ሰማይ የወጣ ማንም የለም፥ እርሱም በሰማይ የሚኖረው የሰው ልጅ ነው።
ከሰማይም ከወረደው በቀር ወደ ሰማይ የወጣ ማንም የለም/ቊ13
ከሰማይ ከወረደው በቀር ሲል- ወልደ እግዚአብሔር ሰው መሆኑን፣ ሥጋ
መልበሱን፣ በሥጋ መወለዱን ያሳያል። «ወደ ሰማይ የወጣ ማንም የለም
እርሱም በሰማይ የሚኖረው የሰው ልጅ ነው» ሲልም፡- ሰው የሆነው፣ ሥጋ
የለበሰው የድንግል ማርያም ልጅ ክርስቶስ የሚያርግ መሆኑን ያሳያል።
በሰማይ የሚኖረው የሰው ልጅ ነው በማለቱም ከድንግል ማርያም የነሣው
ሥጋ ማረጉን አረጋገጠ። ቅዱስ ጳውሎስም «ይህ የወረደው ሁሉን ይሞላ
ዘንድ ከሰማያት ሁሉ በላይ የወጣው ደግሞ ያው ነው /ኤፌ 4÷10/ ብሏል።
ኒቆዲሞስ መጀመሪያ ላይ ጌታችንን እንደ አንድ ነቢይ ነበረ
የተመለከተው። «ከእግዚአብሔር ዘንድ እንደመጣህ እናውቃለን» ም3፥2
ሲልም፡- ከእግዚአብሔር ዘንድ እንደሚላኩ እንደ ምድራውያን ነቢያትተልኮ
የመጣ መስሎት ነበር።ጌታችንም ነቢይ አለመሆኑንና ከሰማይ መውረዱን
ለመግለጽ« ከሰማይም ከወረደው በቀር ወደ ሰማይ የወጣ ማንም የለም»
ይለዋል።
ሊቁ ቄርሎስም
ዘይከፍሎ ወዘይፈልጦ ለእግዚእነ ወመድኃኒነ ወይብል ከመልእ ውእቱ
ወልደ እግዚአብሔር ቃል ወካልእ ዘዐርገ ውስተ ሰማያት ሰብእ ወኢየአምን
ከመ አሐዱ ውእቱ ውጉዘ ለይኩን» -ጌታችንን መድኃኒታችንን የሚከፍለው፣
ሁለት አካል ሁለት ባሕርይ የሚለው ከአብ የተወለደው ወልድ ወደ ሰማይ
ካረገው ልዩ እንደሆነ ወደ ሰማይ ያረገው ሰው ከአብ ከተወለደው ልዩ
እንደሆነ የሚናገር፣ አንድ አካል አንድ ባሕርይ እንደሆነ የማያምን የተወገዘ
የተለየ ይሁን» ይላል /ድር. ቄር ገጽ 265።
14-15 ሙሴም በምድረ በዳ እባብን እንደ ሰቀለ እንዲሁ በእርሱ የሚያምን ሁሉ የዘላለም ሕይወት እንዲኖረው እንጂ እንዳይጠፋ የሰው ልጅ ይሰቀል ይገባዋል።
ሙሴም በምድረ በዳ እባብን እንደ ሰቀለ/ቊ14 ሙሴ እባብን
በምድረ በዳ ለምን እንደሰቀለው የሚከተለው ታሪክ ይነግረናል።«ሕዝቡም
በእግዚአብሔርና በሙሴ ላይ- በምድረ በዳ እንሞት ዘንድ ከግብጽ ለምን
አወጣችሁን? እንጀራ የለም ውኃ የለም ሰውነታችንም ይህን ቀላል እንጀራ
ተጸየፈ ብለው ተናገሩ። እግዚአብሔርም በሕዝቡ ላይ እባቦችን ሰደg
ሕዝቡንም ነደፉ ከእስራኤልም ብዙ ሰዎች ሞቱ። ሕዝቡም ወደ ሙ
መጥተው፡- በእግዚአብሔርና በአንተ ላይ ስለተናገርን በድለናል" እባቦችን
ከእኛ ያርቅልን ዘንድ ወደ እግዚአብሔር ጸልይልን አሉት። ሙሴም ስለ
ሕዝቡ ጸለየ እግዚአብሔርም ሙሴን- እባብን ሠርተህ በአላማ ላይ ስቀል
የተነደፈውም ሁሉ ሲያያት በሕይወት ይኖራል አለው። ሙሴም የናሱን
እባብ ሠርቶ በአላማ ላይ ሰቀለ እባብም የነደፈችው ሰው ሁሉ የናሱን እባብ
ባየ ጊዜ ዳነ» /ዘኊ 21÷5-9/።
በብሉይ ኪዳን የተደረገው ነገር ሁሉ ለሐዲስ ኪዳን ምሳሌ ነው። ሙሴ
ናሱን እባብ አስመስሎ ሠርቶ በአላማ ላይ ሰቅሎታል" በመርዛማው እባብ
የተነደፈው ሰው ሁሉ የናሱን Xባብ ባየ ጊዜ እንዲፈወስ ያደረገ እግዚአብሔር
ነው። በዘመነ ሐዲስ በመስቀል ላይ ተሰቅሎ ዓለሙን እንደሚያድነው
ምሳሌውን መግለጡ ነበር።
የእያንዳንዱን ምሳሌ እንየው:1ኛ. እስራኤላውያን የአዳምና የሔዋን ምሳሌ ናቸው። እግዚአብሔር
መና ከደመና እያወረደ ውኃ ከደንጊያ እያፈለቀ ቢመግባቸው ሰውነታችን
ይህን ቀላል እንጀራ ተጸየፈ ብለው አጕረመረሙ። በዚህም ኃጢአታቸው
በመርዛማ እባብ ተነደፉ።
አዳምና ሔዋንም የእንስሳትና የአራዊት፣ በምድር ላይ የሚኖሩት
ፍጥረቶች ሁሉ ገዢዎች አድርጎ ቢሾማቸው በምድራዊ ሥልጣን
ባለመርካታቸው አምላክነቱን ተመኝተው በዲያብሎስ ፈተና ተሸነፉ።
2ኛ. እስራኤላውያንን የነደፋቸው እባብ የዲያብሎስ ምሳሌ ነው።
እባቡ እስራኤልን በመርዙ እንደጎዳቸው ዲያብሎስም በክህደቱ፣ በኃጢአቱ
በማሳቱ የሰው ልጆችን ይጎዳልና።
3ኛ. ሙሴ የሠራው የናስ እባብ የኢየሱስ ክርስቶስ ምሳሌ ነው። በናሱ
እባብ ውስጥ መርዝ የለም።ከኢየሱስ ክርስቶስ አንደበትም ሐሰት አልተገኘምና/
ኢሳ 53፥9/። የናሱ እባብ በአላማ ላይ በመሰቀሉ በመርዛማው እባብ የተነደፉትን
ሰዎች አድኗል" ኢየሱስ ክርስቶስም በመስቀል ተሰቅሎ የቀደመው እባብ
ዲያብሎስ ያሳታቸውንና ያቆሰላቸውን ምእመናንን አድኗቸዋልና።
4ኛ. በመርዛማው እባብ ቆስለው የናሱን እባብ በማየት የተፈወሱት
እስራኤላውያን የሐዋርያት ምሳሌ ናቸው። ሐዋርያት ኢየሱስ ክርስቶስን
በዓይናቸው አይተው አምነው ድነዋልና።
5ኛ. በአንድምታው ትርጓሜ፡- በእባቡ መርዝ ተጠቅተው ከቤታቸው
በአልጋ ላይ የተኙት ሕሙማን የናሱን እባብ ድምፅ እየሰሙ ተፈውሰዋል
ተብሎ ይታተታል። ድምፁን ሰምተው የተፈወሱት ሕሙማን- ከሐዋርያት
በኋላ በተነሱ ሊቃውንት የወንጌሉን ቃል እየሰሙ የዳኑና እስከዕለተ ምጽአትም
ድረስ ቃሉን እየሰሙ የሚድኑ ምእመናን ምሳሌ ናቸው።
6ኛ. የናሱ እባብ የተሰቀለበት አላማ የመስቀል ምሳሌ ነው ብለው
የአንድምታ ተርጓምያን ምሳሌውን መስለዋል።
ሙሴ የሠራው የናስ እባብ በአላማ ላይ መሰቀሉ በሽተኞችን ለመፈወስ
ነው። የናሱን እባብ የተመለከቱትም በሽተኞች ሕያዋን ሆነዋል። ኢየሱስ
ክርስቶስም በቀራንዮ የተሰቀለው አምስት ሺህ አምስት መቶ ዘመን በኃጢአት
በሽታ የተያዙትን የአዳም ዘሮች ለመፈወስ ነው። እጆቹን በመስቀል ላይ
ዘርግቶ እንደ ተሰቀለ በዓይነ ሕሊናቸው የሚመለከቱት ሁሉ ይድናሉ።
ሙሴ የሰቀለው የናስ እባብ በሽተኞችን የፈወሳቸው እግዚአብሔር
ስለፈቀደ አምላካዊ ኃይል በውስጡ ስለአለ ነው" የጌታችንም ሥጋ በመስቀል
ላይ እየተቸነከረ እየደማ ዓለምን ሊያድን የቻለው መለኮት ስለተዋሐደው
አምላካዊ ኃይል ስለአለው ነው።
ማር ዮሐንስ«የናስ እባብ ለስቅለቱ ምሳሌ ሆነች በብሉይ ኪዳንና
በሐዲስ ኪዳን መካከል ያለውን አንድነት ገለጠች እርሷ ከእባብ መርዝ
ብቻ ታድን ነበር።ጌታችን ግን በስቅለቱ ፍጥረቱን ሁሉ ከሰይጣን መገዛትና
ከኃጢአት አዳነ»በማለት መስሎታል።
እግዚአብሔር አንድያ ልጁን ስለ መስጠቱ
ንባብ፡- በእርሱ የሚያምን ሁሉ የዘለዓለም ሕይወት እንዲኖረው እንጂ
እንዳይጠፋ እግዚአብሔር አንድያ ልጁን እስኪሰጥ ድረስ ዓለሙን እንዲሁ
ወዶአልና ዓለም በልጁ እንዲድን ነው እንጂ በዓለም እንዲፈርድ እግዚአብሔር ወደ
ዓለም አልላከውምና። በእርሱ በሚያምን አይፈረድበትም በማያምን ግን በአንዱ
በእግዚአብሔር ልጅ ስም ስላላመነ አሁን ተፈርዶበታል
/ቍ16-18/።end
16 በእርሱ የሚያምን ሁሉ የዘላለም ሕይወት እንዲኖረው እንጂ እንዳይጠፋ እግዚአብሔር አንድያ ልጁን እስኪሰጥ ድረስ ዓለሙን እንዲሁ ወዶአልና።
አንድያ ልጁን/ቊ16 ጌታችን መድኃኒታችን ኢየሱስ ክርስቶስ
ለእግዚአብሔር አብ አንድ ልጅ መሆኑን ደጋግሞ ይገልጣል" እግዚአብሔር
አንድያ ልጁን እስኪሰጥ ድረስ ዓለሙን እንዲህ ወዶታልና /ም3፥16 ካለ
በኋላ በማያምን ግን በአንዱ በእግዚአብሔር ልጅ ስም ስላላመነ አሁን
ተፈርዶበታል። ዮሐ 3፥18 በማለት ደግሞታል" ዮሐንስም ኢየሱስ ክርስቶስ
ለእግዚኣብሔር አንድ ልጁ መሆኑን ደጋግሞ ነግሮናል" «አንድ ልጅም
ከአባቱ ዘንድ እንዳለው ክብር የሆነውን ክብሩን አየን» /ም1÷14/ እንዲል።
በመልእክቱም «እግዚአብሔር አንድ ልጁን ወደ ዓለም ልኮታልና /ኛ
ዮሐ4፥9/ ብሏል። የእግዚአብሔር አብ ልጅ አንድ ኢየሱስ ክርስቶስ ነው።
የሰውን ልጅ ከመውደዱ የተነሣ አንድ ልጁ እንዲሰቀል እንዲሞት ፈቀደ
ማለቱ ነው።
ለወላጆቹ አንድ የሆነ ልጅ እጅግ ይወደዳል" ኢየሱስ ክርስቶስ
ናይን በተባለ ከተማ የአነሣው የአንዲት መበለት ልጅ ለእናቱ አንድ ልጅ
ነበር። እናትየዋም አንድ ልጇ በመሞቱ በጣም ታለቅስ ስለነበር «ጌታም
ባያት ጊዜ አዘነላትና አታልቅሽ አላት /ሉቃ 7÷12-15/ ይላል።
እነሆም ከሕዝብ አንድ ሰው እንዲህ እያለ ጮኸ" መምህር ሆይ
ለእኔ አንድ ልጅ ነውና ልጄን እንድታይልኝ እለምንሃለሁ" እነሆም ጋኔን
ይይዘዋል፣ ድንገትም ይጮኻል፣ አረፋም እያስዳፈቀው ያንፈራግጠዋል።
እየቀጠቀጠም በጭንቅ ይለቀዋል/ሉቃ9÷38/ እንዲል" የዚህን ሰው ጭንቀት
ያባባሰው ልጁ አንድ መሆኑ ነው።
አብርሃም ይስሐቅን ለእግዚአብሔር መሥዋዕት አድርጎ ባቀረበ
ጊዜ እግዚአብሔር- አንድ ልጅህን ለእኔ ኣልhለከልህም /ዘፍ 22÷12/
በማለት አብርሃምን አመሰገነው። በእነዚህ ጥቅሶች የምንረዳው አንድ ል
በወላጆቹ ዘንድ እጅግ የሚወደድ መሆኑን ነው። እግዚአብሔር አብም እጅግ
የሚወደውንና ብቸኛ የሆነውን አንድ ልጁን ነው ስለእኛ ኃጢአት እንዲሞት
ያደረገው። ስለሆነም «ዓለሙን እንዲህ ወዶታልና » ይላል። እግዚአብሔር
ዓለሙን ምን ያህል ነው የወደደው? ከተባለ- እጅግ የሚወደውን አንድ ልጁ
እስከ መስጠት ድረስ ነው ተብሎ ይመለሳል።
ዓለም በልጁ እንዲድን ነው እንጂ በዓለም እንዲፈርድ እግዚአብሔር
17 ዓለም በልጁ እንዲድን ነው እንጂ፥ በዓለም እንዲፈርድ እግዚአብሔር ወደ ዓለም አልላከውምና።
ወደ ዓለም ኣልላከውምና/ቊ17- የወልደ እግዚአብሔር የመምጣቱ ኣላማ
ዓለምን ለማዳን ነው እንጂ ለመኮነን አይደለም።ቀደም ሲል በዓለም ላይ
ሞት ተፈርዶበት ነበርና /ዘፍ3፥15-19/ ቅዱስ ጳውሎስም ከአዳም ጀምሮ
እስከ ሙሴ ድረስ ሞት ነገሠ» /ሮሜ 5፥14/ ብሎ ነግሮናልና። ዓለምን
ከተፈረደበት የሞት ፍርድ ሊያድነው መጣ።ዘመነ ሥጋዌም /ጌታችን
ሰው የሆነበት ዘመን/ ከሞት ፍርድ የማዳን ዘመን እንጂ የመፍረድ ዘመን
አይደለም፣ የማጽደቅ ዘመን እንጂ የመኮነን ዘመን አይደለም፣የይቅርታ እንጂ
የቁጣ ዘመን አይደለም።
የግእዝ በግእዝ ትርጓሜ፡- እግዚአብሔር ስለ በፊቱ ኃጢአታቸው
ሰዎችን የማጥፋት ፈቃድ የለውም። ያድናቸው ዘንድ ወደ ጽድቅም
ይመራቸው ዘንድ ነው እንጂ" ያላመኑበት ግን ለራሳቸው የኩነኔ ምክንያት
ይሆናሉ»ይላል።
ማር ዮሐንስም፡- ወደ ዚህ ዓለም የጌታችን መምጣት ሁለት ጊዜ ነው።
መጀመሪያ ዓለምን ለማዳን መንገድን ይጠርግ ዘንድ ነው። ሊያጠፋቸውም
አይደለም። ሁለተኛም በዓለም ይፈርድ ዘንድና ለሁሉ እንደ ሥራው
ይከፍለው ዘንድ ነውብሏል።
ለኃጢአተኞች ፍዳ፣ ለጻድቃን ዋጋ የሚሰጣቸው በዕለተ ምጽአት
ነውና።
በእርሱ በሚያምን አይፈረድበትም/ቍ18፡- ፍጡር ለመዳን፣ በሕይወት
ለመኖር ከሚያደርጋቸው ነገሮች አንዱና ዋናው እምነት ነው። ማዳን
የእግዚአብሔር ድርሻ ሲሆን ማመን ደግሞ የፍጡር ድርሻ ነው። ማመን
ከባድ ሸክም አይደለም። የወልደ እግዚአብሔርን አዳኝነት በልብ ተቀብሎ
በአንደበት መመስከር ነው።የድንግል ማርያም ልጅ የእግዚአብሔር ልጅ
መሆኑን የሚያምን ሁሉ ወደ ዘለዓለም ቅጣት ሂድ አይባልም። ጌታችን
«ወደእኔም የሚመጣውን ከቶ ወደ ውጭ አላወጣውም» /ዮሐ 6 ፥37/ ብሏልና።
በማያምን ግን በአንዱ በእግዚአብሔር ልጅ ስም ስላላመነ አሁን
የአእምሮ ማስተዋል የተሰጠው ፍጡር ሁሉ ለምን
18 በእርሱ በሚያምን አይፈረድበትም፤ በማያምን ግን በአንዱ በእግዚአብሔር ልጅ ስም ስላላመነ አሁን ተፈርዶበታል።
ተፈርዶበታል/ቊ18
አላመንህም ተብሎ ይጠየቃል" ማመን ወጭ ስለማያስፈልገው ሀብታም፣
ድኃ፣ በሽተኛ ጤነኛ አይለይበትም" በማያምኑት ሰዎች ላይ የሚፈረደው
ፍርድም ከክርስቶስ መለየት ነው።«የዚያን ጊዜም ከቶ አላወቅኋችሁም
እናንተ ዓመፀኞች ከእኔ ራቁ ብዬ እመሰክርባቸዋለሁ» /ማቴ 7÷23/
ብሏልና። ከክርስቶስ መለየት የሞት ሞት ነው" ሕይወት ክርስቶስ ብቻ
ስለሆነ ከክርስቶስ የተለየ ሁሉ ሕይወት አልባ ነውና"
ማር ዮሐንስ «ይህን የተናገረው ኃጢአት የሚሠራ ሰው በዚህ ዓለም
ኩነኔ የለም ብሎ እንዳይጠራጠር ነው። የጌታችን ቸርነት/ሚ ይፈደፍድ/
ምን ይበዛ! እጅግ ብዙ ነው። እኛን ለማዳን ልጁን መላክ አልበቃውም። ስለ
ንስሓችን ተስፋም በዚህ ዓለም ቸል አላለም» ብሏል።