ትጦሙም* እንደ ግብዞች አትጠውልጉ፤ ለሰዎች እንደ ጦመኛ ሊታዩ
ፊታቸውን ያጠፋሉና” (ማቴ.616)
እዚህ ላይ ድምፅን አሰምቶ መጮኸና አምርሮ ማልቀስ መልካም ነበር።
ግብዞችን ብቻ የምንመስላቸው ሳይኾን ከእነርሱም የምንብስ ኾነናልና።
የሚጦሙና እንደ ጦሙ ይታወቅላቸው ዘንድ ልታይ ልታይ የሚሉ ሰዎችን
ብቻ ሳይኾን፥ ጦሙን ችላ ብለዉት ሳለ እንዲሁ ጦመኞች ለመምሰል
የጦመኞችን ጭምብል የሚያጠልቁı ባለመጦማቸው ከሚሠሩት በደል
በላይም የጦመኞችን ጭምብል ለማጥለቃቸው ሰበብ አስባብ የሚያቀርቡ
ሰዎችን፥ አዎን ብዙ ሰዎችን ዐውቃለሁና"
“እንደዚህ የማደርገው እገሌስ ይጦማል ብለው የሚያስቡኝ ብዙ ሰዎች
እንደማልጦም ቢያውቁ እንዳይሰናከሉ ብዬ ነው” ይላሉና= ምን እያልህ ነው?
እነዚህን ነገሮች (ስለ ጦም) ያዘዘው ሕገ እግዚአብሔር አለ= ታዲያ አንተ
ሰዎችን ስለ መሰናከል ትናገራለህን? ሕ1 እግዚአብሔር ስትጠብቅ (ስትጦም)
ሰዎችን እንደምታሰናክል፣ ሕጉን ስትተላፍ (ሳትጦም ቀርተህ የምትጦም
ስትመስል) ግን ሰዎችን ከመሰናከል እንደምታድናቸው ታስባለህን? እንዲህ
ብሎ ካማሰብ በላይስ ምን አላዋቂነት ኣለ?
ይልቅስ፥ ከግብዞቹ ይልቅ ግብዝ መኾንህንና [የገዛ ራስህን ግብዝነት ትተሀ
ሌሎች ግብዞችን ትነቅፋለህና በዚህ] ግብዝነትሀን ዕጥፍ ድርብ ማደረግህን
አታቆምምን? የዚሁ ክፋት መጠን አለፍነት ዐውቀህስ፥ ቀጥሎ ያለውን ብርቱ
ቃለ ተግሣጽ ሰምተህ አታፍርምን? ጌታችን ሲናገር፦ “ለማስመሰል ያህል
እንደዚያ ያደርጋሉ” ብቻ ሳይኾን በደንብ ሊገሥጻቸው ወድዶ፦ “ፊታቸውን
ያጠፋሉ” ነውና ያለው። ይኸውም ፊታቸውን በግብዝነት ያጣምማሉ፤
ይቋጥራሉ ሲል ነው።
እንግዲህ ውዳሴ ከንቱን ለማግኘት ብለው ፊታቸውን የገረጣ (የከሰመ)
ይመስል ዘንድ አስበው የሚያደርጉት ድርጊት ፊትን ማጥፋት ከኾነ፡ ወጣት
ወንዶች በዝሙት ዓይን ተመልክተዋቸው ይጎዱ ዘንድ አስበው ፊታቸውን
በቀለምና በጌጣጌጥ ስለሚያጠፉ ሴቶችስ ምን ማለት ይቻለን ይኾን? ውዳ'
ከንቱን ለማግኘት ሲሉ ፊታቸውን የሚለውጡ ሰዎች የሚጎዱት ራሳቸውን
ብቻ ነውና እነዚህ ሴቶች ግን የሚጎዱት ራሳቸውንና የሚያዩአቸው ወጣት
ወንዶችን ነውና። ስለዚህ ከዚህም ከዚያም ክፉ ሥራ በሚገባ፡ ከዚያም
በላይ ርቀት ልንሸሽ ይገባናል። ጌታችን አስቀድሞ ስለ ምጽዋትና ስለ
ጸሎት ሲያስተምረን እንዳደረገው እዚህም ላይ ያዘዘን ለሰው ጦመኛ
መስለን ከመታየት ልንርቅ እንደሚገባን ብቻ ሳይኾን ራሳችንን ልንሰውር
እንደሚገባንም ጭምር ነውና።
ስለ ምጽዋት ባስተማረበት አንቀጽ ላይ ግን እንዲሁ ብቻ የተናገረ አይደለም።
በፊታቸው እንዳታደርጉ ተጠንቀቁ” ካለ በኋላ፦ “ለሰዎች ትታዩ ዘንድ”
የሚል ሐረግም ጨምሮበታል እንጂ። ስለ ጦምና ስለ ጸሎት ሲያስተምር
ግን “ለሰዎች ትታዩ ዘንድ ጦማችሁን ወይም ጸሎታችሁን በፊታቸው
እንዳታደርጉ ተጠንቀቁ” አላለም። ይህስ ለምን ሊኾን ይችላል? ምክንያቱም
ምጽዋት ከሰዎች ፊት ሙሉ ለሙሉ መሰወር በፍጹም የማይቻል በመኾኑና
ጸሎትንና ጦምን ግን መሰወር የሚቻል በመኾኑ ነው።
ስለዚህ: “ቀኝህ የምትሠራውን ግራህ አትወቅ” ብሎ የተናገረው ግዘፍ ስላለው
እጅ ሳይኾን ከሰዎች ኹሉ ፍጹም መሰወር እንደሚገባ ሲናገር እንደ ኾነ፣ ወደ
እልፍኛችን ልንገባ እንደሚገባን ያዘዘንም መጸለይ የሚገባን በእልፍኝ ብቻ
ሊኾን እንደሚገባው ወይም በዋነኝነት መጸለይ የሚገባን እዚያ ሥፍራ ብቻ
መኾን እንዳለበት መናገሩ ሳይኾን እንደዚሁ በተመሳሳይ አኳኋን በምሥጢር
ልንጸልይ እንደሚገባን ሲናገ እንደ ኾነ ኹሉ፥ እዚህ ላይም “እንድንቀባ”
ሲያዝዘን ራሳችንን ግዘፍ ባለው ቅባት እንድንቀባ ማዘዙ አይደለም። እንደዚህ
ብናደርግ ኹላችንም ሕግ ተላላፊዎች ኾነን እንገኛለንና። በተለይ ደግሞ
ጦምን አጥብቀው የሚፈጽሙአትና በገዳማት የሚኖሩ ማኅበረ መነኰሳት
በርግጥ ሕግ ተላላፊዎች ኾነው በተገኙ ነበርናs ስለዚህ ክብር ይግባውና
ጌታችን ያዘዘው ይህን ሳይኾን፥ በጥንት ጊዜ የነበሩት ቅዱሳን ደስ ሲሰኙና
ተድላ ደስታ ሲያደርጉ ዘወትር እንደዚህ ያለ ልማድ ስለ ነበራቸው ነው።
ይህንንም በግልፅ አንድ ሰው በክቡር ዳዊትና በነቢዩ ዳንኤል መመልከት
ይችላል (2ኛ ሳሙ.12፡20፡ ዳን.10፡3)= በመኾኑም “ራሳችንን ልንቀባ
እንደሚገባን ሲናገር ግዘፍ ያለው ቅባትን እንድንቀባ ማዘዙ ሳይኾን ይህን
መንፈሳዊ ግብራችንን በኹሉም ረገድ እጅግ ጥብቅ በኾነ አኳኋን ለመሰወር
ልንጥር እንደሚገባን ሲነግረን ነው። ጌታችን ይህን ማለቱ እንደ ኾነ ያስረዳህ
ዘንድም ይህ አሁን በቃል ያዘዘውን ቀደም ብሎ አርባ መዓልታት ጦሞ በተግባር ፈጽሞ ሲገልጠውና በስውር ሲሖም ከሥ ርስሐት ይርቅ ዘንድ]
ቅባት አልተቀባም ወይም በውኃ አልታጠበም። ኾኖም ግን እነዚህን ነገሮች
qያደርጋቸውም እንኳን እነዚህን ኹሉ ያለ ትምክሕት ወይም ያለ ተርእዮ
በርግጥ ፈጽሞአቸዋል" ስለዚህ የግብዞችን ምሳሌነት አንሥቶና ኹለት ጊዜ
gግሞ ሰማዕያኑን በመገጽ አሁን እያዘዘን ያለው ይህን ነው"
ዳግመኛም በዚህ ስም፡ ማለትም “ግብዞች” ብሎ በመጥራቱ አንድ ነገር
ሲያመለክት ነው። እርሱም ግብራቸው የተናቀ የተዋረደ በመኾኑ ወይም ጽኑ
ቅጣትን የሚያመጣ በመኾኑ ብቻ ሳይኾን፡ እንደዚህ ያለ የማታለል ተግባር
ጊዜያዊ መኾኑን በማሳየትም ጭምር ከዚያ ክፉ ምኞት ልንርቅ እንደሚገባን
ሲያመለክተን ነው። አንድ ንጉሥ መስሎ የሚተውን ተዋናይ የከበረ መስሎ
የሚታየው ተመልካቾች እስከ ተቀመጡ ጊዜ ድረስ ብቻ ነውና። እንዲያውም
እዚያ ተመልካቾች እያዩትም ቢኾን፥ የሚበዙት ተዋናዩ ማን እንደ ኾነ
[እውነተኛ ንጉሥ እንዳይደለ] እና ማንን ወክሎ እየተወነ እንዳለ ስለሚያውቁ
የከበረ የገነነ አይኾንም። ተመልካቾቹ ከተበተኑ በኋላ ደግሞ ተዋናዩ ማን
እንደ ኾነ [ለአብዛኞቹ ብቻ ሳይኾን] ለኹሉም ግልፅ ኾኖ ይታያል። እንግዲህ
ግብዞችም ግድ የሚገጥማቸው ይኸው ራሱ ነው። ምንም እንኳን ገና በዚህ
ዓለም እያሉ' ሳይቀር አስመስለው እንደሚታዩና ጭምብል ብቻ ያጠለቁ እንደ
ኾኑ ለብዙዎች ግልፅ ኾነው የሚታወቁ ቢኾኑም፥ ኹሉም ነገር “የተራቆተና
የተገለጠ” በሚኾንበት በወድያኛው ዓለም ግን ይበልጥ ለኹሉም ይታወቃሉና
(ዕብ.4፡13)።
ከሌላ አሳብ አንጻርም ትእዛዙ ቀሊል መኾኑን በማሳየት ጌታችን ሰሚዎቹን
ግብዞችን ከመምሰል ይርቁ ዘንድ አድርጎአቸዋል። ጦሙ እጅግ ጥብቅ
እንዲኾን አላደረገውምና፤ ወይም ደግሞ [እንደ ዓቅማችን መጦም
የምንችለውን ያህል ስንጦም] ከዚያ የሚገኘውን የክብር አክሊል እንዳናጣ
በስውር እንድናደርገው አዘዘን እንጂ እጅግ አብዝተን ልንጦም እንደሚገባን
አላዘዘንምና። ስለዚህ ለመተግበር እጅግ ከባድ የሚመስለው ነገር ለእኛም
ለግብዞችም አንድ ተመሳሳይ ነው። እነርሱም ጭምር ይጦማሉና። ይህን ያህል
ቀሊል የኾነው፥ ማለትም [የዓቅማችንን] ከጦምን በኋላ ከዚያ የሚገኘውን
የክብር አክሊል እንዳናጣ ግን በጦም ድካማችን ላይ ሌላ ከባድ ነገር
ሳይጨምር በኹሉም ረገድ ዐስበ ድካማችንን ያለ ሥጋት እንድንሰበስብና
እንደ ግብዞቹ ያለ ዋጋ እንዳንኼድ ብሎ፡ “ያዘዝሁት ይህን ነው” አለ።
እንዲያውም ግብዞች በኦሎምፒክ ጨዋታዎች ላይ የሚወዳደሩ ተጫዋቾችስ
እንኳን አይመስሉአቸውም። በኦሎምፒክ ጨዋታ የሚወዳደሩ ተጫዋቾች
ምንም እንኳን ብዙ ሕዝብና ብዙ ልዑላን እዚያ የሚቀመጡ ቢኾኑም፥
ደስ ማሰኘት የሚፈልጉት ግን ከእነዚህ ኹሉ ውስጥ አንድን ሰው፥ እርሱም ጨዋታውን መዳኘት የሚችለውን ሰው ብቻ ነውና። ምንም እንኳን e
ጨዋታውን መዳኘት የሚችለው ሰው እዚያ ከተቀመጡት ኹሉ ይልቅ በክብር
እጅግ ዝቅ ያለ ቢኾንም፥ ማሸነፋቸውን ማሳየት የሚሹት ግን እርሱን ብቻ
ነው። አንተ ግን ምንም እንኳን ማሸነፍን ለእግዚአብሔር ለማሳየት ኹለት
ምክንያቶች ያሉህ ቢኾኑም የምታሳየው ለሌሎች ነው። ኹለቱም ምክንያቶች
ያልኋቸውም፦ አንደኛ ፍርድ የሚሰጥህ እርሱ ስለ ኾነ ነው፤
ኹለተኛ ደግሞ በኦሎምፒክ ትርኢቱ ላይ ከተቀመጡት ኹሉ ይልቅ
ለንጽጽር የማይገባ ልዑል ስለ ኾነ ነው።
እጅግ የሚያሳዝነው ግን እነዚህ አንተ የምታሳያቸው ሰዎች፥ ለአንተ ረብ
ጥቅም ካለመስጠታቸውም ባሻገ በስውር እጅግ የሚጎዱህ መኾናቸው
ናቸው።
“ይህም እንኳን ቢኾን አልከለልሁህም” ይልሃል እግዚአብሔር! “ለሰዎችም
ጭምር ልታሳያቸው ብትወድ ጥቂት ጊዜ ብቻ ጠብቅ፤ ይህን እጅግ አብዝቼና
ከብዙ ትርፍ ጋር እሰጥሃለሁ። ይህን ከሰዎች ልትቀበለው የምትሻው ክብርን
ብትንቀው ወደ እኔ እንደሚያቀርብህ ኹሉ፥ ለሰዎች ላሳይ ብትልም እኔ
ከምሰጥህ ክብር ፍጹም ያርቅሃልና። በወዲያኛው ዓለም ግን ኹሉንም ያለ
ሥጋት ታገኘዋለህ። እንዲያውም ከወዲያኛውም ዓለም በፊት በዚህ ዓለም
ሳለህም የምታጭደው ደገኛ ፍሬ ጥቂት አይኾንም። ከሰው የምትቀበለውን
ክብር ከእግርህ በታች ትረግጠዋለህና፤ hሰዎች አሰቃቂ እስራት አርነት
ትወጣለህና፤ የበጎ ምግባር በጎ ሠራተኛም ትኾናለህና። ለሰዎች ትታይ ዘንድ
ጥቂት የሕሊና መሻት ካለህ ግን ይህን መሻት ያሳየኸው ሰዎች በማይኖሩበት
በምድረ በዳ ቢኾንም እንኳን፥ በወዲያኛው ዓለም በጎ ምግባርህን የሚያይልህ
አይኖርም። በጎ ምግባርን የምትሠራው መሥራት ስላለብህ ሳይኾን የተናቁ
እንደዚሁም ክፉዎችና ከበጎ ምግባር ራሱ የራቁ ሰዎች እንዲያደንቁህ ብለህ
ከኾነ፥ ይህ በጎ ምግባርን እንደ መስደብ የሚቈጠር ነው። ይመለከቱህ ዘንድ
የበጎ ምግባር ተቃዋሚዎችን እየጠራህ ነውና። ይህም ማለት አንድ ልከኛ ኾኖ
የሚኖር ሰው ልከኛ ኾኖ መኖር ስላለበት ሳይኾን ልከኝነቱን ለአመንዝራዎች
ለማሳየት ብሎ አስቦ እንደሚኖር እንደ ማለት ነው። አንተም እንደዚሁ
በጎ ምግባርን ስለ በጎ ምግባርነቱ ብለህ ሳይኾን ስለ በጎ ምግባር ጠላቶች
ብለህ የምትመርጠው ይመስላል። ኾኖም ግን በርግጥ ልታደንቃት የሚገባህ
የገዛ ጠላቶችዋ እንኳን ስለሚያደንቁአት ነው። እንደሚገባ' አድርጎ እርስዋን
ማድነቅ ስለ ሌሎች ሰዎች ብሎ ሳይኾን ስለ ራስዋ ብሎ ማድነቅ ነውና።
እኛ ራሳችን እንኳን፥ ሰዎች የሚወዱን ስለ እኛ ስለ ራሳችን ብለው ሳይኾን
ስለ ሌላ ምክንያት ብለው ከኾነ እኛን መውደዳቸው እንደ ስድብ አድርገን
ው የምንቈጥረው። እኔም በጎ ምግባርን ስትሠራ እንድትቈጥረው የምነግርህ
ልክ እንደዚሁ ነው፡ ሌሎች ሰዎች እንዲያደንቁህ ብለህ በጎ ምግባርን
አትሥራ ወይም ስለ እግዚአብሔር ብለህ ለሰዎች ታዘዝ እንጂ ስለ ሰዎች
ብለህ ለእግዚአብሔር አትታዘዝ"እግዚአብሔርን የምትታዘዘው ሰዎች
እንዲያደንቁህ ብለህ ወይም ስለ ሰው ብለህ ከኾነ፡ ምንም እንኳን ከአፍአ
ስትታይ በጎ ምግባርን የተከታተልሃት ብትመስልም፡ ካልተከታተላት ሰው
ጋር እኩል እግዚአብሔርን ታሳዝነዋለህ። ያ በጎ ምግባርን ያልተከታተላት
ሰው በድርጊት እንዳልታዘዘ ኹሉ፥ አንተም ማድረግ በሚገባ'ህ ሥርዓት
አልፈጸምሃትምና።
ለእናንተ በምድር ላይ መዝገብ አትሰብስቡ” (ማቴ.6፡19)=
ከዚያ በፊት ሳይኾን የውዳሴ ከንቱ ደዌውን ከፈወሰ በኋላ፥ እነሆ አሁን
በጊዜው ጊዜ ስለ መንኖ ጥሪት (ሀብትን ወድዶና ፈቅዶ ስለ መናቅ)
ማስተማር ጀመረ። ክብርን የመሻት ያህል ሰዎች ገንዘብን እንዲወድዱ
የሚያለማምዳቸው ምንም ነገር የለምና። ለምሳሌ ሰዎች የባሪያዎችና
የጃንደረቦች መንጋ እንዲኖራቸው የሚያደርጉበት፣ ፈረሶቻቸውን በወርቅ
የሚያስጌጡበት፣ የመብያ ዕቃዎቻቸውን የነሐስ ዕቃዎችን የሚያደርጉበት፣
እንደዚሁም ከዚህ እጅግ የከፉ ነገሮችን የሚያከናውኑበት ምክንያት፥
ፍላጎቶቻቸውን ለማርካት ወይም ደስታን ለማግኘት ሳይኾን በሕዝቡ ፊት
ለመታየት (ክብርን ለማግኘት) አስበው ነው።
በአንቀጸ ብፁዓን ላይ ምሕረትን ልናሳይ እንደሚገባን ብቻ ተናግሮ ነበር።
እዚህ ላይ ግን፦ “አትሰብስቡ” በማለት የምናሳየው ምሕረት ምን ያህል
ጥልቀት ሊኖረው እንደሚገባ አመለከተ" የፍቅረ ንዋይ ምኞት ጽኑዕ ስለ ኾነ
መንኖ ጥሪትን በተመለከተ ከመጀመሪያው አንሥቶ ኹሉንም ነገር መናገር
አልተቻለውም ነበርና። በመኾኑም በጥቂት በጥቂቱ ከፋፍሎ አቀረበው።
በዚህ መንገድ የሰማዒውን ሕሊና አስቀድሞ ከዚህ ፍትወት ነጻ በማድረግም
ወድዶና ፈቅዶ መንኖ ጥሪትን ይቀበለው ዘንድ በጊዜው ጊዜ በልቡ ሰሌዳ ላይ
ቀረጸለት። በመኾኑም እንደምትመለከተው መጀመሪያ፦ “የሚምሩ ብፁዓን
ናቸው” አለ። ቀጥሎም፦ “ከባለጋራህ ጋር ፈጥነህ ተስማማ” አለ። ዳግመኛም
ቀጥሎ፦ “እንዲከስህም እጀ ጠባብህን እንዲወስድ ለሚወድ መጐናጸፍያህን
ደግሞ ተውለት” አለ። እዚህ ላይ ግን ከእነዚህ ኹሉ በላይ ልዑል ስለ ኾነ
ነገ ተናገረ። እዚያ ላይ እንደዚያ ሲናገር እንዲህ ማለቱ ነበር፦ “ምናልባት
የሚከስህን ሰው ብታይ ይህን አድርግ፤ መፈለግና ፈልጎም ከክርክር ነጻ
መኾን እጀ ጠባብህን ይዘህ ከመከራከር የተሻለ ነው"" እዚህ ላይ ግን
ተስማምተሃልና ባለጋራ፣ ወይም መጐናጸፍያህን ትተህለታልና እንዲከስህ
ወደ ዳኛ የሚወስድህ እንደሌለህ አስቦና እንደዚህ ያሉ አካላትንም ሳያነሣ
ሀብትን ራሱ እንድትንቀው ነገረህ" ይኸውም እነዚህን ሕግጋት ሲሰጠን
ምሕረት ከሚቀበለት ሰዎች በላይ ስለሚሰጡት ሰዎች (ስለ እኛ) አስቦ
እንደ ኾነ የሚጎዳን ሰው ወይም በዳኛ ፊት ያቆመን ዘንድ የሚጎትተን
ሰው ባይኖርም እንኳን ሀብትን ልንንቀው፡ ለተቸገሩ ሰዎችም ልንሰጠው
እንደሚገባን ሲያመለክተን ነው።
ምንም እንኳን በገዳም [ገዳመ ቆሮንቶስ] ሲጦምና ሰይጣን ሲፈትነው ፍቅረ
ንዋይን መጥላት እስከ ምን ድረስ መኾን እንደሚገባው መጠን አለፍ በኾ
መንገድ የገለጠው ቢኾንም፡ እዚህ ላይም ቢኾን ጸሊኣ ንዋይን በተመለከተ
በምልአት የተናገረው አይደለም (ማቴ.4፡9-10)። አስፍቶና መነገር እስካለበት
መጠን አልተናገረውም፥ ይህን ለመናገር አሁንም ጊዜው አይደለምና። አሁን
ለጊዜው ይህን አስመልክቶ የተናገረው እንደ ሕግ ሰጪ ሳይኾን እንደ መካሪ
ኾኖ ምክንያት ፈልጎ የተናገረው ነውና።
“ለእናንተ በምድር ላይ መዝገብ አትሰብስቡ” ካለ በኋላ ብልና ዝገት በሚያጠፉት
ሌቦችም  ፍረው በሚሰርቁት ዘንድ” ብሎ ይጨምራልና። 
ለጊዜው (ለአሁን) ያመለከተው በዚህ ዓለም መዝገብ መሰብሰብ ጎጂነቱ ምን
ያህል እንደ ኾነ፣ በወዲያኛው ዓለም መሰብሰቡም ከቦታውና ከሚያበላሹት
አካላት አንጻር በቁዔቱ ምን ያህል እንደ ኾነ ተናገረ። እዚህ ላይ ብቻም
ያቆመ አይደለም፤ ሌላ መከራከርያ አሳብም ጨምሮአል እንጂ።
መጀመሪያ፥ እጅግ ከሚፈሩት ነገር ተነሥቶ ያነሣሣቸዋል። “የሚያስፈራችሁ
ምንድን ነው?” ነውና የሚላቸው! “ምጽዋት ብታደርጉ መዝገባችሁ እንዳይጠፋ
ነውን? በፍጹም! እንዲያውም መዝገባችሁ እንዳይጠፋ ምጽዋት አድርጉ።
ካለመጥፋቱም በላይ እጅግ ይበዛልና፤ አዎን፥ በምትሰበስቡት መዝገብ ላይ
ሰማያዊ ሀብት ይጨመርበታልና።”
ነገር ግን ለወደፊት ያመጣዋል እንጂ ለጊዜው ይህን እዚህ ላይ አልተናገረውም።
ለአሁን አብልጦ እነርሱን ለማሳመን ኃይል ያለውን ግን ይነግራቸዋል።
እርሱም የሚሰስቡት መዝገብ የማይጠፋ መኾኑን ነው።
በኹሉም አቅጣጫ ያቀርባቸዋል። “ምጽዋት ብታደርጉ ይጠበቅላችኋል” ብቻ
አይላቸውምና ተቃራኒውን - ይኸውም “ባትሰጡ ይጠፋል” ብሎም ጭምር
ይነግራቸዋል እንጂ።
በሰው አንደበት ሊነገር የማይችለው አሳቢነቱንም ልብ በል። ሀብትህን
በሌሎች ሰዎች እጅ አስቀምጠው” አላለምና። እንደዚህ ብሎ መናገርም
ሰዎችን ደስ ያሰኛቸዋልና። ከዚህ ይልቅ ይህም ቢኾን መዝገባቸውን
በወዲያኛው ዓለምስ ይቅርና በዚህ ዓለምም ቢኾን እንዲያገኙት እንደማያደርግ
በማመልከት ከሌላ አዲስ መነሻ አሳብ አንጻር ያስጠነቅቃቸዋል እንጂ
ሀብቱን ተቀብለው በአደራ ያስቀመጡላቸው ሰዎች ባያበላሹባቸውም እንኳን
በርግጥ መዝገባቸውን የሚያበላሸባቸው ሌሎች አካላት አለ" እነርሱም
“ብል” እና “ዝገት” ናቸው። ምንም እንኳን ይህን ጉዳት መከላከል በጣም
ቀላል ቢመስልም፥ ነገር ግን ሊቋቋሙትና ሊቈጣጠሩት የማይቻል ነውና።
የቱንም ያህል ከእነዚህ ነገሮች ለመጠበቅ ብለው ቢጠበቡም እንኳን፥ ይህን
ጉዳት ማስቀረት አይቻላቸውምና።
“ምን ማለትህ ነው? ብል ወርቅ ይበላልን?” ብል ባይበላውም እንኳን
ሌቦች ይሰርቁታል! “ወርቅ ኹሉ ሌቦች ሰርቀዉት ያውቃሉን?” ኹሉንም
ባይሰርቁትም አብዛኛውን ግን ሰርቀዉታል።
ከዚሁ የተነሣም ጌታችን ቀደም ብዬ ከጠቀስሁት ሌላ መከራከርያ አሳብ
ይጨምራል፤ እንዲህ ሲል፦
መዝገብህ ባለበት ልብህ ደግሞ በዚያ ይኾናልና (ማቴ.6፡21)።
“ብል ባይበላው፣ ሌባም ባይሰርቀው እንኳን” ይላል ጌታችን፥ “ከታች ከምድር
ካሉት ነገሮች ጋር ስትጣበቅ የሚያገኝህ ጉዳት ጥቂት አይኾንምና። ነጻ
መኾን ሲገባህ ባሪያ ትኾናለህና። ከሰማያዊ ነገሮች ራስህን ታርቃለህና።
ስለ ገንዘብ፣ ስለ አራጣ፣ ስለ ብድር፣ ስለ ትርፍና ምናምንቴ ስለ ኾነ ስለዚህ
ዓለም ንግድ እንጂ ሰማያዊ የኾኑ ነገሮችን ለማሰላሰል ኃይል ብርታት
አይኖርህምና። ከዚህ በላይ ጎስቋላነትስ ምን አለ? በእውነት ያለ ሐሰት
እንደዚህ ያለ ሰው በገዛ ራሱ ላይ ጨካኝ ጌታን በመሾም፣ እንደዚሁም ከኹሉም
ነገር በላይ እጅግ የሚበልጠውን እርሱም ሰማያዊ ክብሩን (ልጅነቱን) እና
ሰው በተፈጥሮ ገንዘቡ የኾነውን ነጻ ፈቃዱን አሳልፎ በመስጠት ከባሪያ የባሰ
ባሪያ ይኾናልና። ልብህ ከገንዘብ ጋር ተጣብቆ ሳለ፥ አንድ መምህር የቱንም
ያህል ጊዜ ቢያስተምርህ እንኳን እነዚህ የሚረቡህን ነገሮች ለመስማት
ውዴታው አይኖርህምና። ከዚህ ይልቅ በመቃብር ውስጥ እንደ ታሰረ ውሻ
ኾነህ ከሰንሰለት ኹሉ በላይ በሚከፋው በፍቅረ ንዋይ ጭካኔ ታስረሀ ወደ
አንተ በሚቀርቡት ላይ እየጮኸህ ሥራህ ኹልጊዜ ይህ ብቻ ይኾናልና
ገንዘብህን ለሌሎች ሰዎች መጠበቅ! ከዚህ በላይስ ምን ምስኪንነት ይኖራል?
ነገ ግን ጌታችን ያስተምራቸው የነበሩት ሰዎች ይህን ለመረዳት ዓቅሙ
ስላልነበራቸው፣ ይህ በአእምሮ ውስጥ ያለው ጉዳት በሕዝቡ ዘንድ በቀላሉ
ሊገነዘቡት የሚችሉት ስላልነበረ፥ እነዚህን ኹሉ ለመገንዘብ ራስን የመግዛት
ልብ ያስፈልግ ስለ ነበረ፦ መጀመሪያ ሌሎች ግልፅ የኾኑ ርእሰ ጉዳዮችን
ካስተማረ በኋላ “መዝገብህ ባለበት ልብህ ደግሞ በዚያ ይኾናልና” ብሎ
ተናገረ ቀጥሎም ትምሀርቱን በአእምሮ ከሚረ'ዱት ይልቅ ሊዳሰስ ሊጨበጥ
የሚችል በማድረግ እንደ ገና ግልፅ አደረገው፡ እንዲህ ሲል፡
የሰውነት መብራት ዓይን ናት” (ማቴ.622)"
እንዲህ ሲል ነው፡ “በምድር ላይ ወርቅ ወይም ይህን የመሰለ ሌላ ነገር
&ትቅበር። ይህን ያደረግህ እንደ ኾነ ለራስህ ሳይኾን ለብል፣ ለዝገትና
ለሌቦች መሰብሰብህ ነውና። ከእነዚህ ኹሉ ማምለጥ ቢቻልህም እንኳን
ልብህ ለእነዚህ ባሪያ በመኾኑና ልብህ በታች በምድር ካለው ጋር በመጣበቁ
ምክንያት ከጉዳት ማምለጥ አይቻልህም፤ መዝገብህ ባለበት ልብህ ደግሞ
በዚያ ይኾናልና።' በሰማያት መዝገብ ስትሰበስብ ግን ገና በዚህ ዓለም ላይ
እያለህም መልሕቅህን እዚያ ማድረግን፣ የልብ ዝንባሌህን በወዲያኛው ዓለም
ባሉ ነገሮች ላይ ማድረግ መቻልን፣ መዝገብህ ባለበት ልብህ ደግሞ በዚያ
ስለሚኾንም እዚያ ላሉት ነገሮች መጠንቀቅ መቻልን ምንዳ ታገኛለህ እንጂ
የምታጭደው ይህን መዝገብ በማኖርህ የምታገኘውን ሹመት ሽልማት ብቻ
አይደለም። በምድር ላይ ይህን ኹሉ ብታደርግ ደግሞ የሚያገኝህ አሁን
ከተናገርነው በተቃራኒ ነው።"
ኣገላለፁ ግልፅ ካልኾነልህ ግን፥ ከዚህ ቀጥሎ የተናገረውን ኃይለ ቃል
አድምጥ፦ የሰውነት መብራት ዓይን ናት" ዓይንህ እንግዲህ ጤናማ ብትኾን* ሰውነትህ
ኹሉ ብሩህ ይኾናል፤ ዓይንሀ ግን ታማሚ ብትኾን* ሰውነትህ ኹሉ የጨለመ
ይኾናል" እንግዲህ በአንተ ያለው ብርሃን ጨለማ ከኾነ* ጨለማውስ እንዴት
ይበረታ” (ማቴ.6122-23)
ትምህርቱን በሰውነታችን ሕዋሳት ይበልጥ ልንደርስባቸው ወደሚችሉ ነገሮች
አመጣው። በሌላ አገላለፅ፥ አስቀድሞ ባሪያ ስለ ኾነና በምርኮ ስለ ተያዘ
አእምሮ (ሕሊና) ተናግሮ ነበርና፣ ይህን በቀላሉ መገንዘብ የሚችሉ ሰዎችም
ብዙ አልነበሩምና፥ በእነዚህ ነገሮች አማካኝነት ሌላውንም ወደ መረዳት
መድረስ ይቻላቸው ዘንድ ትምህርቱን አፍአዊ ወደ ኾኑ ነገሮች አሸጋገረው፤
በሰዉ ፊት ለፊትም በቀላሉ አስቀመጠው። በመኾኑም፦ “ይህ ምን ጉዳት
እንዳለው በአእምሮህ መረዳት ካልተቻለህ፥ ይህን ከሰውነት ተረዳው። ዓይን
ለሰውነት መብራት እንደ ኾነ ኹሉ ኣእምሮም የነፍስ መብራት ነውና''
አለ። የዓይኖችህን ጤና ከእነዚህ ትርፍ ነገሮች ይልቅ እጅግ አብልጠህ
ትፈልገዋለህ እንጂ ዓይኖችህ ወደ ውጭ ወጥተው ሳለ ወርቅና የተልባ እግር
ልብስ መልበስን አትሻም። ዓይኖችህ ጤና ካልኾኑ ወይም ከጠፉ፥ ሌላው
ሕይወትህም አይቀናልህምና። ዓይኖችህ ከታወሩ ብርሃናቸውን ያጣሉና
የሌሎች የሰውነትህ ሕዋሳት አብረው ይደክማሉ።አእምሮህን ስታጣም
ልክ እንደዚህ ነው ሕይወትህ ስፍር ቍጥር በሌላቸው ክፋቶች የተሞላች
ትኾናለች። ስለዚህ ቀሪው ሰውነታችን ጤና ይኾን ዘንድ ዓይኖቻችንን በደንብ
እንደምንጠብቃቸው ኹሉ፡ ነፍሳችን በገቢረ ሠናይ በመንፈስ ቅዱስ ብርሃን
ትኼድ ዘንድም እንደዚሁ አእምሮአችንን በደንብ ልንጠብቀው ይገባናል።
ለሌሎች ብርሃን ሊኾን የሚገባውን ካጠፋነው (ካቆሰልነው) ግን ከእንግዲህ
ወዲህ አጥርተን በመንፈስ ቅዱስ ብርሃን ማየት እንደ ምን ይቻለናል?
ምንጩን የሚያጠፋ ሰው እርሱ ወንዙንም እንደሚያደርቀው ኹሉ፥ ሕሊናን
የሚያጠፋ (የሚያጨልም) ሰውም እርሱ በዚህ ሕይወቱ የሚያከናውናቸውን
ሥራዎቹ ኹሉ ምስቅልቅላቸውን ያወጣቸዋል። እንዲህም በመኾኑ ጌታችን፦
“በአንተ ያለው ብርሃን ጨለማ ከኾነ፥ ጨለማውስ እንዴት ይበረታ" አለ።
የመርከብ አለቃው ከሰጠመ፣ ሻማው ከጠፋ፣ የጦር መሪውም ከታሰረ፥ በዚያ
ሥር ለሚኾኑ ሰዎች ከዚያ በኋላ ምን ተስፋ ይኖራቸዋል?
በመኾኑም ምንም እንኳን በጥቂቱ ቀደም ብሎ በርግጥ “ባለጋራ ለዳኛ
እንዳይሰጥህ ዳኛም ለሎሌው" ብሎ ጠቆም አድርጎት የነበረ ቢኾንም፥ ለጊዜው
ሀብት የሚያመጣቸውን ጉዳቶች፥ ጥሎችና ክሶች መናገር እንደሚገባው
ሳይናገር በማለፍ፣ ከእነዚህ ኹሉ ይልቅ እጅግ የሚከፋውንና አማን በአማን
የሚመጣውን በማስቀመጥ ከክፉው መሻት ከፍቅረ ንዋይ እንድንርቅ
አደረገን" በአካለ ሥጋ በእስር ቤት መኖር በአእምሮ የዚህ ደዌ (የፍቅረ
ንዋይ) ባሪያ የመኾን ያህል አይከፋምና። በአካለ ሥጋ መታሰር ሊያጋጥምም
ላያጋጥምም ይችላልና፤ በአእምሮ የገንዘብ ባሪያ መኾን ግን ከፍቅረ ንዋይ
ቀጥሎ በርግጥ የሚኖር ነውና። ለዚህም ነው ጌታችን፥ ከመጀመሪያው በኋላ
ቀጥሎ የተናገረው - እጅግ የከፋና በርግጥ ተከትሎ የሚመጣ ስለ ኾነ!
እግዚአብሔር አእምሮን (ሕሊናን) የሰጠን አለማወቅን ኹሉ እንድናርቅ፣
ነገሮችን በትክክል ማመዛዘን እንድንችል፣ እርሱን እንደ መሣሪያና እንደ
ብርሃን ተጠቅመንም ክፉ ወይም ጎጂ የኾነውን ኹሉ አርቀን ጤነኞች ኾነን
መጽናት ይቻለን ዘንድ ነውና። ነገር ግን ይህን ስጦታ ለሕይወታችን ትርፍ
ነገር ስለ ኾኑና ጥቅም ስለ ሌላቸው ነገሮች ብለን ከእኛ አርቀነዋል።
የጦር መሪው ምርኮኛ ኾኖ እየተጎተተ እያለ ወታደሮች በወርቅ ተንቆጥቁጠው
ቢሰለፉ ምን ጥቅም አለው? የመርከብ አለቃው ከማዕበሉ ሥር ሰጥሞ እያለ
መርከቢቱ ውብ ኾና የተሰናዳች ብትኾን ምን ረብ አለው? ዓይን ማየት
ተስኖት እያለ ብርቱ ጉልበት ያለው ሰውነት ቢኖርስ ምን በቁዔት አለው?
አንድ ሰው፥ እኛን ማከም ይቻለው ዘንድ ጤነኛ መኾን የሚገባውን ሐኪም
በሕመም ውስጥ ጥሎት ሳለ፥ ወደ ታካሚው መጥቶ በነሐስ አልጋ ላይ ወይም
በወርቅ በተሠራ ክፍል ውስጥ እንዲተኛ ቢነግረው ይህ ሕመምተኛውን
አይረባውም። ልክ እንደዚሁ አንተም ክፉ የኾኑ ምኞቶቻችንን መግራት
የሚቻለው አእምሮአችን (ሕሊናችን) የተጣመመ (የተብላሸ) ካደረግኸው:
በሀብት ኹሉ ብትከበብም እንኳን ይህ ከሚጠቅምህ ይልቅ ታላቅ የኾነ ጉዳት
ያገኝሃል ነፍስህንም በኹለንተናዋ ትጎዳታለህ።
() እንግዲህ ጌታችን፡ በተለይ ብዙ ሰዎችን ወደ ክፋት በሚመሩአቸው በእነዚህ
ነገሮች በራሳቸው እንዴት ከክፋት እንደሚያርቃቸውና ወደ ሠናይ ምግባርም
እንደሚመልሳቸው ታያለህን? “ሀብትን የምትፈልገው ለምን ዓላማ ነው?"
ይላልና ጌታችን፥ “ተድላ ደስታ ታደርግበት፣ ትቀማጠልበትም ዘንድ
አይደለምን? ለምን አሁን ይህን ማግኘት ትሻለህ? ከዚህ በላይ በወዲያኛው
ዓለም ይህን እንድታጣ ይልቁንም ተቃራኒውን እንዲያገኝህ የሚያደርግ
ምንም ነገር የለምና#” ዓይኖቻችን ቢታወሩ ከዚህ የተነሣ ደስ የሚያሰኘውን
ነገር ማየት፥ አይተንም ደስ መሰኘት የማይቻለን ከኾነ፥ ኣእምሮአችን
የተበላሸና የቆሰለ ከኾነ ደግሞ ይበልጥ ሠናይ ምግባርን የመንፈስ ቅዱስንም
ብርሃን ማየት፥ አይተንም በዚያ ደስ መሰኘት አይቻለንም።
“መዝገብህን በምድር ላይ ቆፍረህ የምትቀብረውስ ለምንድን ነው? ደኅነኛ
አድርገህ ማስቀመጥ ይቻልህ ዘንድ ነውን? ነገር ግን እዚህ ላይም ቢኾን
ተቃራኒው ነው” አለ ጌታችን!
በመኾኑም ውዳሴ ከንቱን ለማግኘት ሲል የሚጦመውን፣ የሚመጸውተውንና
የሚጸልየውን ሰውም፥ በእነዚህ ነገሮች በራሳቸው ውዳሴ ከንቱን እንዳይሻ
ገሠጸው። “የምትጸልየውና ምጽዋት የምትሰጠው ምን ይረባኛል በሚል እሳቤ
ነው?” ይላል ጌታችን፥ “ከሰዎች ልታገኘው ስለምትወደው ክብር ነውን?
እንግዲያውስ ይህን ለማግኘት ብለህ አስበህ አትጸልይ። እንደዚህ ያደረግህ
እንደ ኾነ ይህ አሁን ልታገኘው የምትሻውን ክብር ልትመጣ ባላት ቀን
(በዕለተ ምጽአት) ታገኘዋለህና።” በስስት የተያዘውንም ሰው እንደዚሁ እርሱ
እጅግ በሚማረክባቸው ነገሮች በራሳቸው ማረከው። “የምትፈልገው ምንድን
ነው?” አለው፤ “ሀብትህን ማስቀመጥና ተድላ ደስታ ማግኘት ነውን? ወርቅህን
እኔ በማዝዝህ ቦታ በዚያ የምትሰበስብከኾነ እነዚህን ነገሮች ብዙ የብዙም
ብዙ አድርጌ እሰጥሃለሁ።”
ከዚህ በኋላ ሌላ ጊዜ ይህ በአእምሮ ((ሕሊና) ላይ የሚያደርሰው ጉዳት
ምን ያህል እንደ ኾነም በግልፅ እንደ ተናገረ እውነት ነው" ይኸውም ስለ
እሾኸ በተናገረ ጊዜ “የዚህም ዓለም አሳብና የባለጠግነት መታለል ቃሉን
ያንቃል፤ የማያፈራም ይኾናል” ያለው ማለቴ ነው (ማቴ.13፡22)። ለአሁን
ግን እዚህ ላይም ቢኾን በሚያስደንቅ ኹኔታ ዓይኑ የጨለመ እንደ ኾነ
በምሳሌ በመግለጥ የሰጣቸው ተመሳሳይ ነገርን ነው።
በጨለማ ውስጥ ያሉ ሰዎች አጥርተው ማየት ስለማይቻላቸው፥ ለምሳሌ ገመድ ቢያዩ እባብ እንደሚመስላቸው በተራሮችና በሸሎቆዎች ቢኾኑም በፍርሐት
እንደሚሞቱ ኹሉ፡ እነዚህም ብርሃን ላላቸው ሰዎች የማያስደንግጠው ነገር
እነርሱ በሥጋት ይመለከቱታል። በመኾኑም ከሌሎች ነገሮች ይልቅ ይበልጥ
ድኸነት ያስፈራቸዋል። እንዲያውም ድኸነት ብቻም አይደለም፣ እዚህ ግባ
የማይባል ነገርን ማጣት በራሱ እንዲርዱ ያደርጋቸዋል። አዎን፡ ጥቂት ነገር
ያጡ እንደ ኾነ ተመጽውቶላቸው ምግብ የሚበሉ ሰዎች እንኳን የእነዚህን
ያህል አያዝኑም፤ አያማርሩምም። እንደዚህ ያለውን አጋጣሚ አልችል
ብለው ብዙ ባለጠጎች ታንቀው ሞተዋል። ጥቂት ነገር ማጣትን ብቻ ሳይኾን
ስድብንና ንቀትን በፍጹም የማይቻል እንደ ኾነ አድርገው ቈጥረዉት ከዚህ
ዓለም ተሰናብተው ኼደዋል። ሀብት ኹሉንም ነገር ቀላል አድርጎባቸዋልና -
እርሱን ከመጠበቅ በቀር! ከዚህ የተነሣም ገንዘብ እንዲያገግሉት ሲያዝዛቸው
የሞት ሥጋትም ቢኾን ጨክነው ይወስዳሉ። ግርፋት ወቀሳ፣ ሌላም ሐፍረት
ኹሉ ታግሠው ለመቀበል ይሰናዳሉ። ከክፋት ኹሉ የሚከፋው ደግሞ ራስን
ከመግዛት አንጻር ወንዶች ኹሉ ቀላጮች (ደካሞች) የሚኾኑ ኾነው ሳለ፥
ብዙ ሥጋት ባለባቸው በእነዚህ ነገሮች ላይ ግን ሐፍረት የለሽና ደፋሮች
ይኾናሉ። ሀብቱን ኹሉ በማይገቡ ነገሮች ላይ አጥፍቶ ኪሳራ እንደሚያገኘው
ሰው፥ እነርሱም በእውነቱ ተመሳሳይ ነገ ይገጥማቸዋልና። እንደዚህ ያለ
ሰው አስቀድሞ ሀብቱን ኹሉ በማይገቡ ነገሮች ላይ አጥፍቶታልና፥ ሀብቱን
በሚገቡ ነገሮች ላይ የሚያውልበት ጊዜ ሲመጣ ምንም ምን ስለማይኖረው
ሊፈወሱ የማይችሉ መከራዎችን ይቀበላልና። ከማጣቱም ባለፈ በማይጠቅም
ጸጸት ኣለንጋ ይገረፋልና= እነርሱም ተመሳሳይ ነገር ይገጥማቸዋል
የማይጠቅም ዋይታ!
በመድረክ ላይ ያሉና በክፉ ሥራ የተጠበቡ ሰዎች (ተዋንያን)፥ የክፋት
ትርኢታቸውን እጅግ ብዙ እንግዳና አደገኛ የሚባሉ ነገሮችን እንኳን ደፍረው
እየተቀበሉ የሚሠሩ ኾነው ሳለ አስፈላጊና ጠቃሚ ነገሮችን ሲሠሩ ግን
እንደ እነርሱ የተናቀ የለም። በእነዚህ ሰዎች ዘንድም እንደዚሁ ተመሳሳይ
ነው። [ከመሬት ከፍ ብሎ] በተዘረጋ ገመድ ላይ ለመኼድ ከፍ ያለ ወኔን
የሚያገኙ ሰዎች፥ አንድ ድንገተኛ ግን ደግሞ የሚጠቅም ነገር ሲገኝ ይህን
ለማድረግ ልፍስፍስ ናቸው - አይችሉም፤ ማድረግስ ይቅርና ማሰብም
አይፈልጉም። ባለጠጋ የኾኑ ሰዎችም እንደዚህ ናቸው። ገንዘብ ለማግኘት
ሲሉ የትኛውንም ዓይነት መሥዋዕትነት የሚከፍሉ ኾነው ሳለ፥ ራስን
ለመግዛት ግን ይነስም ይብዛም ምንም ነገር አይታጒ™ም። አስቀድመን
በተናገርነውና በክፉ ሥራ የሚጠበቡ ሰዎች እጅግ አደገኛና ፍሬ ቢስ የኾኑ
ነገሮችን እንደሚያከናውኑ ኹሉ፥ ባለጠጎችም እንደዚሁ ፍጻሜው በቁዔት
ለሌለው ነገር ብዙ መከራዎችንና ውጣ ውረዶችን ይታገሣሉ▪ አዎን፥ ዕጥፍ
ድርብ ጨለማ ያገኛቸዋል፦ በአንድ መልኩ ከአእምሮአቸው ጠማማነት
የተነሣ ዓይናቸው የታወረ ይኾናል በሌላ መልኩ ደግሞ በዚህ ዓለም አሳቦች
ተታልለው ታላቅ ወደ ኾነ ድንግዝግዝ ውስጥ ይገባሉ። በመኾኑም እዚያ
ውስጥ ስለሚኾኑ በቀላለ አጥርተው ማየት ይሳናቸዋል" በጨለማ ውስጥ ያለ
አንድ ሰው ፀሐይ ስትወጣ ብቻ ከዚያ ለማ ይወጣል ዓይኑ የታመመ ሰው
ግን ፀሐይ ብትወጣም ከዚያ ጨለማ መውጣት አይቻለውም። በባለጠጎችም
Aክ እንደዚሁ ነው። የጽድቅ ፀሐይ ኢየሱስ ክርስቶስ ወጥቶአል እየuሠጸ
እንደ ኾነም እያደመጡ ነው። ነገር ግን ፍቅረ ንዋይ ዓይነ ልቡናቸውን
ጋርዶታልና ከዚህ የተነሣ ዕጥፍ ድርብ የኾነ ጨለማ ያገኛቸዋል ከፊሉ
ከእነርሱ ከራሳቸው የተነሣ ሲኾን፣ ገሚሱ ደግሞ ለመምህራቸው ካሳዩት
ንቀት የሚመነጭ ነው።
(፭) ስለዚህ ብርሃናችንን ዘግይቶም ቢኾን እንኳን መልሰን እናገኘው ዘንድ በሰቂለ
ሕሊና በነቂሐ ልቡና ኾነን ጌታችንን እናድምጠው። አንድ ሰው ብርሃኑን
መልሶ ማግኘት የሚችለውስ እንዴት ነው? እንዴት ባለ መንገድ የታወርህ
እንደ ኾነ ስትገነዘበው ነው። እንኪያስ የታወርኸው እንዴት ባለ መንገድ
ነው? በክፉ ምኞትህ ነው። ፍቅረ ንዋይ በንጹህ የዓይን ብሌን ላይ እንደ
ተጠራቀመ መጥፎ ፈሳሽ (የዓይን አር) ኾኖ ደመናው ጥቅጥቅ ያለ እንዲኾን
አድርጎታልና።
ነገር ግን የጌታችን ክርስቶስ የትምህርቱን ጮራ ብናገኝ፣ “ለእናንተ በምድር
ላይ መዝገብ ኣትሰብስቡ” የሚለው ተግሣጹንም ብንሰማ ይህ ደመናም ቢኾን
በቀላሉ በንኖ ሊጠፋ የሚችል ነው።
“ምኞቱ በእኔ ውስጥ እስካለ ድረስ ቃለ ተግሣጹን መስማት ለእኔ ምን
ይረባኛል?” ያለ ሰው አለ። በመጀመሪያ ደረጃ ደጋግሞ መስማቱ ክፉ ምኞትም
ቢኾን ለማራቅ ኃይል እንዲኖረው ያደርጋል። ከዚህ በኋላም ቢኾን ይህ
ምኞት በአንተ ዘንድ ካለ ግን፥ ይህ ነገር በርግጥ ምኞት እንዳልኾነ አድርገህ
ቍጠረው። በጽኑ ወኅኒ ውስጥ መኾንና ለጨካኝ ጌታ ባሪያ መኾን፣ በኹሉም
አቅጣጫ መከበብና በጨለማ ውስጥ መቀመጥ ሁከት በተሞላበት ኹኔታ
ውስጥ መኾንና ምንም ጥቅም ለማያገኙበት ነገር ብዙ የብዙ ብዙ መከራ
መቀበል፣ ሀብትን ለሌሎች፥ ያውም ብዙ ጊዜ ጠላቶች ለሚኾኑ ሰዎች እንደ
ዘበኛ ኾኖ መጠበቅ፥ ይህ ምን ዓይነት ምኞት ነውና? እነዚህ ኹሉ ነገሮች
የሚስማሙት ከየትኛው ዓይነት ምኞት ጋር ነው? ወይስ ደግሞ ለእነዚህ
የማይገ'ባ ሽሽትና ጥላቻ እንደ ምን ያለ ነው? በሌቦች መካከል ሀብትን
ማስቀመጥ፥ ይህ እንደ ምን ያለ ምኞት ነው? ይህ ምኞት አይደለም! ይልቁንስ
ሀብትን የምትመኝ ከኾነ፥ ደኅነኛና ሳይበላሽ ይቀመጥልህ ዘንድ ከአንተ
አርቀው። [ለድኾች ለጦም አዳሪዎች ስጠውና በላይ በሰማይ አኑረው።] አሁን
እየተመኘህ ያለኸው በርግጥ ሀብትን ሳይኾን ቀንበርን፣ ሐሳርን፣ ጥፋትንና
የማያቋርጥ ጭንቀትን ነውና" ከምድራውያን ሰዎች አንዱ ሀብት ሳይበላሽ
የሚቀመጥበትን ሥፍራ ቢያሳይህና “ሀብትህን ያለ ሥጋት ታስቀምጥበታለህ
ብሎ ወደ ምድረ በዳ መርቶ ቢወስድህም ይህን ከማድረግ አትገይምº ወደ
ኋላ አትልም። ታምነዋለህ" ሀብትህንም በዚያ ታስቀምጣለህ" ይህን ተስፋ
የሰጠህ ሰው ሳይኾን እግዚአብሔር ሲኾንና የሚመራህ ወደ ምድረ በዳን
ሳይኾን ወደ መንግሥተ ሰማያት ሲኾን ግን አትቀበለውም። ዳሩ ግን በታች
በምድር ጥበቃው የቱንም ያህል ጥብቅ ቢኾንም እንኳን፡ ስለ ሀብትህ ከማሰብ
(ከመጨነቅ) አታመልጥም። በሌላ አገላለፅ ባታጣቸውም እንኳን ካላጣሃቸው
በቀር ከማሰብ ወደ ኋላ ኣትልም። በወዲያኛው ዓለም በመንግሥተ ሰማያት
ስታኖራቸው ግን እንደዚህ አይደለም" ተመልከት! ወርቅህን ትተክለዋለህ
እንጂ ዝም ብለህ አይደለም የምታስቀምጠው። በዚያ በወዲያኛው ዓለም
መዝገብ ማስቀመጥና ዘር መዝራት አንድ ነውና። እንዲያውም ከእነዚህም
እጅግ የሚያልፍ (የሚልቅ) ነው። ዘር ለዘለዓለም ጸንቶ የሚኖር አይደለምና፤
በወዲያኛው ዓለም የምታስቀምጠው ሀብት ግን ዘወትር ጸንቶ የሚኖር
ነውና። ዳግመኛም በዚህ ምድር ላይ የምትቀብረው ሀብት አይበቅልምና፤
በወዲያኛው ዓለም የምትቀብረው ሀብት ግን መብቀል ብቻ ያይደለ ፍሬውም
ፈጽሞ የማይፈርስ የማይበሰብስ ነውና።
(3) ይህ ዘለዓለማዊ የኾነውን ዋጋ ስለምታገኝበት ጊዜና ስለ መዘግየቱ
የምትነግረኝ ከኾነ ግን፥ እኔም በዚህ ዓለምም ቢኾን በምን ያህል ጊዜና
በምን ያህል መጠን እንደምታገኝ እጠይቅሃለሁ። ከዚሁ ኹሉ ጎን ለጎንም
ከዚህ ዓለም ሕይወት ነገሮች አንጻር ይህ ሰበብ ረብ የለሽ እንደ ኾነ ልነግርህ
እሞክራለሁ። በሌላ አገላለፅ በዚህ ዓለም ሕይወትም ቢኾን ለአንተ ለራስህ
የማይኾኑ ብዙ ነገሮችን ትሰጣለህ። በእነዚህ ነገሮች ውስጥ ምናልባት
አንድ ሰው ስሕተት ያገኘብህ እንደ ኾነም ልጆችህንና የልጆችህን ልጆች
ይቅርታ ትጠይቃለህ። በዚህም ትርፍ ነገር ለኾኑ ድካሞችህ (ጥረቶችህ)
በቂ ነው የሚባል ይቅርታን እንዳገኘህ አድርገህ ትቈጥረዋለህ። ለምሳሌ፥
በሽምግልናህ ወራት እጅግ ያማረ የተዋበ ቤት ብትሠራ፥ በብዙዎች ዘንድ
እንደምናየው ሳታጠናቅቀው ከዚህ ዓለም ተሰናብተህ ትኼዳለህ። ከብዙ
ዓመታት በኋላ ፍሬ የሚሰጡ ዕፅዋትን ስትተክል፣ ከብዙ ዓመታት በኋላ
የአንተ የሚኾኑ ዕቃዎችንና ውርሶችን ስትገዛ እንደዚህ ባሉ ብዙ ነገሮች
ላይ እጅግ ጓጉተህ ባተሌ ስትኾን፥ ከእነዚህ የሚገኘውን ፍሬ ሳታጭድ
ትሰናበታለህ። እንግዲህ ይኼ ኹሉ ስትደክመው የነበረው ድካም ለአንተ
ለራስህ ነበር ወይስ እንደ አንተ ገና ላልደከሙና ከአንተ በኋላ ለሚመጡት?
ታዲያ በዚህ ዓለም ላይ ለምታከናውናቸው ነገሮች የጊዜው መርዘም ብቻ
ሳይኾን የድካምህን ዋጋ ኹሉ እንደምታጣ እያወቅህ እንኳን ከጥረት በፍጹም
ወደ ኋላ አለማለትህ ይህ እንደ ምን ያለ አላዋቂነት ነው? ለወዲያኛው ዓለም
ብለህ የምታከናውናቸው ነገሮች ግን የምትጠብቅበት ጊዜ ረጅም ቢኾንም
እንኳን ይህ ታላቅ የኾነ ትርፍ የሚያመጣልህ፣ በጎ ነገሮችህን ለሌሎች
የማይሰጥብህ ብቻ ሳይኾን ስጦታዎችህን ለአንተ ለራስህ የሚያስገኝልህ ኾኖ
እያለ ወደ ኋላ ማፈግፈግህ፡ ይህ ፍጹም አላዋቂነት የማይኾነው እንዴት ነው?
ከዚሁ ጎን ለጎንም ግን ጊዜውም ቢኾን ሩቅ አይደለም። በፍጹም! እነዚያ
(የመንግሥተ ሰማያት) ነገሮች በደጅ ናቸውና። አናውቅም፤ የሚያሳስቡን
ነገሮች ኹሉ በእኛ ትውልድም ቢኾን ሊፈጸሙ ይችላሉና። በፊታችን ላይ
ያ እጅግ አስፈሪና ዘለዓለማዊ የኾነውን ፍርድ ይዛ ያቺ አስፈሪ ቀንም
ልትደርስ ትችላለችና። አዎን፥ ከምልክቶቹ የሚበዙት ፍጻሜ አግኝተዋልና።
ወንጌል ለዓለም ኹሉ ተሰብኮአልና። የጦር ዐዋጆችና የመሬት መንቀጥቀጦች
ቸነፈሮችም ተፈጽመዋልና፥ ጊዜውም ሩቅ አይኾንም።
አንተ ምንም ምልክቶችን አላየህምን? አለማየትህ በራሱ ትልቅ ምልክት ነው።
በኖኅ ዘመን የነበሩ ሰዎችም ቢኾኑ ስለ ዓለም ጥፋት ውኃ ምልክት አላዩም
ነበርና። ከዚህ ይልቅ ሲዘፍኑ፣ ሲባሉ፣ ሲጋቡ፣ እንደዚሁም የለመዱትን ነገ
ኹሉ ሲያከናውኑ ነበርና በዚያ እጅግ አስፈሪው ፍርድ የተወሰዱት! የሰዶም
ሰዎችም እንደዚሁ በቅምጥልነት እየኖሩና ሊመጣ ያለውን ነገር ሳያስቡት
ነበርና በእነዚያ በእነርሱ ላይ በወረዱት መብረቆች የተቃጠሉት!
ስለዚህ እነዚህን ነገሮች በማሰብ በማስተዋል ከአሁን ሰዓት ጀምሮ ወደ
ወዲያኛው ዓለም ለመኼድ የተዘጋጀን እንኹን።
ዕለተ ምጽኣት ባትደርስብን እንኳን፥ የእያንዳንዱ ሰው - ሽማግሌም
ኾነ ወጣት - የየግሉ የምጽአት ቀን በደጅ ላይ ነውና። ወደዚያ ከኼዱ
በኋላም ለሰዎች ንስሐ መግባት፣ ከእንግዲህ ወዲህ ዘይት መግዛት፣ ወይም
የሚማልድለት አብርሃም ወይም ኖኅ ወይም ኢዮብ ወይም ዳንኤል ቢኾኑም
እንኳን በምልጃ ይቅርታን ማግኘት የሚቻላቸው አይደለምና (ሉቃ.16፡24፣
ሕዝ.14፡14)።
ስለዚህ ይህን ኹሉ ለማግኘት ምቹ ጊዜ ሳለልን በላይ በሰማይ ለራሳችን
አስቀድመን ብዙ እምነት እንሰብስብ፤ ብዙ ዘይት እንግዛ፤ ኹሉንም ወደ
መንግሥተ ሰማይ እንላከው። ይህን ያደረግን እንደ ኾነ በትክክለኛው ጊዜና
እጅግ አብዝተን ስንፈልገው እናገኘዋለንና። ኹላችን ይህን እንድናገኝም
ዛሬም ዘወትርም እስከ ዘለዓለሙ ድረስ ክብርና ጌትነት የባሕርይ ገንዘቡ
የኾነው ጌታችን ኢየሱስ ክርስቶስ በለጋስነቱና ሰውን በመውደዱ ይርዳን፥
