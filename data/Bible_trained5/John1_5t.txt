ንባብ- ኢየሱስም መልሶ- እውነት እውነት እልሃለሁ ሰው ዳግመኛ
ካልተወለደ በቀር የእግዚአብሔርን መንግሥት ሊያይ አይችልም አለው። ኒቆዲሞስም
ሰው ከሸመገለ በኋላ እንዴት ሊወለድ ይችላል? ሁለተኛ ወደ እናቱ ማሕፀን ገብቶ
ይወለድ ዘንድ ይችላልን? አለው
/ቍ3-4/።end
ሰው ዳግመኛ ካልተወለደ በቀር/ቍ3 ኢየሱስ ክርስቶስ ለኒቆዲሞስ
ጠንከር ያለ ትምህርት ነው ያቀረበለት። ምሁረ ኦሪት ነውና እሱን የሚመጥን
ትምህርት ሊያሰማው ፈለገ። ይኸውም ዳግመኛ መወለድ ነው። ሰው
በባሕርዩ ያላየውን ማየት፣ ያልሰማውን መስማት፣ ያላወቀውን ማወቅ፣ አዲስ
ነገር ማግኘት ይፈልጋል። ጌታችንም ለኒቆዲሞስ የሚያውቀውን ኦሪቱንና
ነቢያቱን እየጠቀሰ መንገር አልወደደም።አዲስ የሆነ ሁለተኛ የመወለድን
ምሥጢር ሊያሳውቀው ወደደ እንጂ። ኒቆዲሞስ ብሉይ ኪዳንን የተማረ
ሊቅ ቢሆንም ሁለተኛ ስለመወለድ ግን ሰምቶ አያውቅም ነበር። መወለድ
ማለት ከእናት ማሕፀን መውጣት ብቻ ይመስለው ነበር። ሁለተኛ ወደ እናቱ
ማሕፀን ገብቶ ይወለድ ዘንድ ይችላልን? እያለ የተከራከረው በጥምቀት
ስለሚሆነው ስለ ረቂቁ ልደት ከብሉይ ኪዳን መምህሮቹ ስላልተማረ ነው።
ከውኃና ከመንፈስ ስለ መወለድ
_ ንባብ- ኢየሱስም መለሰ እንዲህ ሲል «እውነት እውነት እልሃለሁ
ሰው ከውኃና ከመንፈስ ካልተወለደ በቀር ወደ እግዚአብሔር መንግሥት ሊገባ
አይችልም።ከሥጋ የተወለደ ሥጋ ነው ከመንፈስም የተወለደ መንፈስ ነው። ዳግመኛ
ልትወለዱ ያስፈልጋችኋል ስላልሁህ አታድንቅ ነፋስ ወደ ሚወደው ይነፍሳል
ደምፁንም ትሰማለህ ነገር ግን ከወዴት እንደመጣ ወዴትም እንዲሄድ አታውቅም።
ከመንፈስ የተወለደ ሁሉ እንዲሁ ነው
/ቍ5-8/።end
ከውኃና ከመንፈስ/ቍ5 ከውኃ ሲል በውኃ የምንጠመቅ መሆናችንን፣
በመንፈስ ሲልም ከመንፈስቅዱስ ተወልደን የመንፈስቅዱስ ልጆች መሆናችንን
ያመለክታል። ሰው ዳግመኛ ካልተወለደ በቀር የሚለው የኢየሱስ ክርስቶስ
ቃል ለኒቆዲሞስ እንቆቅልሽ ሆኖበት ነበር" ከውኃና ከመንፈስ በማለት ሰው
ዳግመኛ የሚወለድበትን ነገር ገለጠለት” ሥጋዊ ልደት ከወንድና ከሴት
እንደሆነ ሁሉ መንፈሳዊ ልደትም ከውኃና ከመንፈስ ቅዱስ ነውና።ነገር
ግን የመንፈስቅዱስ ልጆች እንባላለን እንጂ የውኃ ልጆች አንባልም።በውኃ
ስንጠመቅ ከመንፈስ ቅዱስ ተወልደን የመንፈስ ቅዱስ ልጆች እንሆናለን
የምንከብረውም በመንፈስ ቅዱስ ነው እንጂ በውኃው አይደለም። ጥምቀት
በውኃ የሆነው ግን በዓይናችን የምናየው ውኃ በአካላችን ላይ ሲፈስ የማናየው
መንፈስ ቅዱስ እንደሚያድርብን ለመግለጽ ነው። ውኃ የተፈለገው የጸጋ
መንፈስ ቅዱስን መፍሰስ በውኃ መፍሰስ እንድንረዳው ነው። ውኃ ከመንፈስ
ቅዱስ መወለዳችንን እና የተወለድንበትን ቀን የሚያሳውቅ ነው።
የግእዝ በግእዝ ትርጓሜን የተረጐሙ አበው «ሥጋዊ ልደት ከሥ
እንደሆነ ሁሉ ለመንፈሳዊ ልደትም ስለ ሥጋ ፋንታ ውኃ ነው።ጥምቀት በውኃ
መሆኑ ግን የሞትና የትንሣኤን ምሥጢር ለመግለጽ ነው።ወደውኃ ውስጥ
ገብቶ መጠመቅ ወደመቃብር የመውረድ፣ ከውኃ መውጣትም ከመቃብር
የመውጣት የትንሣኤ ምሳሌ ነው» ብለው ተርጕመዋል።
ጌታችን ከመንፈስ ቅዱስ እንድንወለድ ያዘዘን እርሱ በግብረ መንፈስ
ቅዱስ ስለተወለደ ነው /ማቴ1፥20 ሉቃ 1፥35/ ስለሆነም የኢየሱስ ክርስቶስ
ተከታዮች ለመሆን ከፈለግን ከመንፈስ ቅዱስ መወለድ ይጠበቅብናል።
ጌታችን ከመንፈስ ቅዱስ የተወለዱትን ተከታዮቹን ወንድሞቼ ይላቸዋልና /
ዮሐ 20፥17ዕብ 2፥12፡13/።
ውኃና መንፈስ
የውኃና የመንፈስ ኅብረት የተከሠተው ዓለም በተፈጠረበት ዕለት
በመጀመሪያው ቀን ነው «የእግዚአብሔርም መንፈስ በውኃ ላይ ሰፍፎ ነበር»
ዘፍ1፥2 እንዲል። በውኃ ላይ መስፈፉ ጸጋ መንፈስ ቅዱስ በውኃ (በጥምቀት)
ለዘመነ ሐዲስ ሰዎች የሚሰጥ መሆኑን ለማሳየት ነበር።
የአንጾኪያው ሊቀ ጳጳሳት ሳዊሮስ «ወሀሎ መንፈስ ቅዱስ ይጼልል
መልዕልተ ማይ እምቅድመ ዝንቱ ግብር ዘተፈጸመ በእንቲአነ በጥበብ
ወሥርዓት» -በጥበብ በሥርዓት ስለ እኛ ከተፈጸመው ከዚህ ሥራ /ከጥምቀት/
አስቀድሞ መንፈ ስቅዱስ በውኃ ላይ ይሰፍፍ ነበረ» በማለት ገልጦታል /ሃይ
አበ ም87፥16 ገጽ276/።
ነቢዩ ሕዝቅኤልም «ጥሩ ውኃንም እረጭባችኋለሁ እናንተም ትጠራላችሁ
ከርኵሰታችሁም ሁሉ፣ ከጣዖቶቻችሁም ሁሉ አጠራችኋለሁ አዲስም ልብ
እሰጣችኋለሁ አዲስም መንፈስ በውስጣችሁ አኖራለሁ» /ሕዝ 36÷25:26/
ብሎ ጥምቀት በውኃና በመንፈስ ቅዱስ መሆኑን ሰብኮ ነበር።
ከሥጋ የተወለደ ሥጋ ነው/ቍ6 በሥጋዊ ዓይን ከሚታይ፣ ከሚዳሰስ
ከግዙፍ ሥጋ ሥጋዊ ልደት ስንወለድ የልደታችን ገጽታ ይታያል።
የምንወለድበት ሥጋ የሚታይ ስለሆነ እንዴት እንደ ተወለድንም
ይታወቃል።ስለሆነም ከሥጋውያን ወላጆቹ የተወለደ ሰው እንደ ወላጆቹ
ሠጋዊ ነው ማለት ነው። አጥንቱ፣ቆዳው፣ሥጋው፣ደሙገጽታው
ሰብአዊ ባሕርዩ እንደ ወላጆቹ ነው።
በአጠቃላይ
3 ኢየሱስም መልሶ። እውነት እውነት እልሃለሁ፥ ሰው ዳግመኛ ካልተወለደ በቀር የእግዚአብሔርን መንግሥት ሊያይ አይችልም አለው።
4 ኒቆዲሞስም። ሰው ከሸመገለ በኋላ እንዴት ሊወለድ ይችላል? ሁለተኛ ወደ እናቱ ማኅፀን ገብቶ ይወለድ ዘንድ ይችላልን? አለው።
5 ኢየሱስም መለሰ፥ እንዲህ ሲል። እውነት እውነት እልሃለሁ፥ ሰው ከውኃና ከመንፈስ ካልተወለደ በቀር ወደ እግዚአብሔር መንግሥት ሊገባ አይችልም።
6 ከሥጋ የተወለደ ሥጋ ነው፥ ከመንፈስም የተወለደ መንፈስ ነው።
ከመንፈስም የተወለደ መንፈስ ነው/ቊ6 በዓይናችን ከማናየው ከረቂቅ
መንፈስ ቅዱስ ስንወለድ የልደታችን ገጽታ አይታይም። ረቂቅ ነው።
የምንወለድበት መንፈስ ቅዱስ በሥጋዊ ዓይን የማይታይ ረቂቅ ስለሆነ
ስንወለድም ማየት አይቻልም።
የግእዝ በግእዝ ትርጓሜን የተረጐሙ ሊቃውንት-ጌታችን ከመንፈስ የተወለደ መንፈስ ነው ማለቱ፡-ሁለተኛዋ ልደት ሥጋዊት
ልደት አለመሆንዋን፣ መንፈሳዊት ልደት መሆንዋን ሊገልጽለት ስለ ፈለገ
ነው። የዚህም ትርጕም፡- ከሥጋ የተወለደ ሥጋን እንደሚመስል ከመንፈስ
ቅዱስም የተወለደ ወላጁን መንፈስ ቅዱስን ይመስላል ማለት ነው።ዳግመኛም
እዚህ ላይ ከውኃና ከመንፈስ የተወለደ አላለም።ከመንፈስ የተወለደ መንፈስ
ነው አለ እንጂ።ሠሪው፣ አክባሪው መንፈስ ቅዱስ ነውና። የመንፈስ ቅዱስ
ሥልጣንም ሁሉን ይሠራልና»ብለው አብራርተዋል።
7 ዳግመኛ ልትወለዱ ያስፈልጋችኋል ስላልሁህ አታድንቅ።
8 ነፋስ ወደሚወደው ይነፍሳል፥ ድምፁንም ትሰማለህ፥ ነገር ግን ከወዴት እንደ መጣ ወዴትም እንዲሄድ አታውቅም፤ ከመንፈስ የተወለደ ሁሉ እንዲሁ ነው።
ነፋስ ወደሚወደው ይነፍሳል/ቊ8 ኒቆዲሞስ ከመንፈስ ቅዱስ
መወለድ እንዴት እንደ ሆነ ስላልገባው ብዙ ጊዜ ተከራክሯል።ኢየሱስ
ክርስቶስ ነገሩን ለኒቆዲሞስ ግልጽ ለማድረግ በነፋስ መስሎ ሊያስረዳው
ስለፈለገ ነፋስን በምሳሌነት ጠቀሰ። ምሳሌ የሚመሰለው የሚመሰልለት
ሰው በሚያውቀው፣ በሚገባው ነገር እና ትምህርቱን ሊገልጽ በሚችል ነገር
ነው። በዚህ ዓለም ከሚገኙ ሥነ ፍጥረቶች ነፋስ ረቂቅ ነው አይታይም።
መንፈስ ቅዱስም ረቂቅ ነው አይታይም። ለረቂቁ ለመንፈስ ቅዱስ ምሳሌ
መሆን የሚገባውናመንፈስ ቅዱስን ሊገልጽ የሚችል ነፋስ ነው። ስለሆነም
ጌታችን ለኒቆዲሞስ በነፋስ መስሎ ነገረው። የሚከተሉት ጥቅሶች የነፋስንና
የመንፈስቅዱስን ተመሳሳይነት ይነግሩናል።
* ነፋስ ድምፅ አለው «ድምፁን ትሰማለህ»ዮሐ3፥8 እንዲል። መልኩ ግን
አይታይም። መንፈስ ቅዱስም ምሥጢር ይገልጣል፣ ቋንቋ ያናግራል
«ጳውሎስ እጁን በጫነባቸው ጊዜ መንፈስ ቅዱስ ወረደባቸው በልሳኖችም
ተናገሩ» /የሐዋ 19÷6 እንዲል/። «ቅዱሳን ሰዎች በመንፈስ ቅዱስ
ተነድተው ተናገሩ» /2ኛ ጴጥ 1÷21/። በበዓለ ሃምሳ መንፈስ ቅዱስ
ለሐዋርያት በወረደላቸው ጊዜም በአውሎ ነፋስ አምሳል ድምፅ አሰምቷል
/የሐዋ2÷2/። ሐዋርያትም መንፈስ ቅዱስ በሞላባቸው ጊዜ በሌላ ልሳኖች
ተናግረዋል /የሐዋ 2፥4/። ሰዎች ሲናገሩ ይታያሉ እንጂ የሚያናግራቸው
መንፈስ ቅዱስ አይታይም።
* ነፋስ ከየት ተነሥቶ እንደሚመጣ ወደ የትም ሄዶ እንደሚገባ
አይታወቅም«የነፋስ መንገድ እንዴት እንደሆነች አጥንትም በእርጉዝ ሆድ
እንዴት እንድትዋደድ እንደማታውቅ-እንዲሁም ሁሉን የሚሠራውን
የእግዚአብሔርን ሥራ አታውቅም» /መክ 11÷5/ እንዳለ ሰሎሞን።
የመንፈስ ቅዱስም ባሕርይ አይታወቅም አይመረመርም /ዮሐ 14÷17/
መንፈስ ቅዱስ በቦታ አይወሰም።
✵ ነፋስ ምርቱን ከገለባው ይለያል ገለባውን/እብቁን/ ይወስዳል ይበትናል።
ዐውሎ ነፋስም እንደ እብቅ ጠረጋቸው» /ኢሳ 40÷24/" በተራራ ላይ
እንዳለ እብቅ በነፋስ ፊት /ኢሳ 17+13/" እንዲል" መንፈስ ቅዱስም
ጻድቃንን ከኃጢአተኞች ለይቶ ይቀድሳል /1ኛ ጴጥ 1÷1/" መንፈስ ቅዱስ
በርናባስንና ሳውልን ለጠራኋቸው ሥራ ለዩልኝ /የሐዋ 13÷2 ብሏልና።
✵ ነፋሳት ኃይል አላቸው ዛፉን ያወዛውዛሉ፣ ባሕሩን ይገሥጻሉ
ነፋስን አመጣ በባሕሩም
«እግዚአብሔርም _ በባሕሩ ላይ ታላቅ
ላይ ታላቅ ማዕበል ሆነ መርከቢቱም ልትሰበር ቀረበች» /ዮና 1÷4/
እንዲል። ሄኖክም እንዲህ ይላል «በሁለቱ ሁሉ መስኮቶች ግን በነፈሱ
ጊዜ በኃይል ይነፍሳሉ። በዚህም ዓለም ጭንቅ መከራ ይሆናል» /ሄኖ
8÷38/# መንፈስ ቅዱስም ኃያል ነው# ለወዳጆቹ በኃይል ይወርዳል።
ጠላቶቻቸውንም ያጠፋል። ሳምሶን /ሶምሶን/ አንበሳውን በሰባበረው ጊዜ
የረዳው እግዚአብሔር መንፈስ ቅዱስ ነው « እነሆም የአንበሳ ደቦል እያገሳ
ወደ እርሱ ደረሰ፡ የእግዚአብሔርምመንፈስ በእርሱ ላይ በኃይል ወረደ፡
ጠቦትን እንደሚቆራርጥ በእጁ ምንም ሳይኖር ቆራረጠው /መሳ 14÷5፡
6/ እንዲል። ሚክያስም «በእግዚአብሔር መንፈስ ኃይልንና ፍርድን
ብርታትንም ተሞልቻለሁ» /ሚክ 3÷8 ይላል/።
ነፋስ ለምሕረት ብቻ ሳይሆን ለመዓትም ይሆናል። እግዚአብሔርም
አንዳንድ ጊዜ መዓቱን (ቁጣውን) በነፋስ ይገልጣል” « አጥፊውን ነፋስ
አስነሣለሁ» /ኤር 51÷1/። በመዓቴ በዐውሎ ነፋስ እሰነጣጥቀዋለሁ /ሕዝ
13÷13/ እንዲል" መንፈስ ቅዱስም ንስሓ የማይገቡትን ኃጢአተኞችን፣
ዐመፀኞችን ያጠፋል። እግዚአብሔር መንፈስ ቅዱስ ሐሳዌመሲሕን
እንደሚያጠፋው እንዲህ ተብሎ ተጽፏል «በዚያም ጊዜ ጌታ ኢየሱስ
በአፉ መንፈስ የሚያጠፋው ሲመጣም በመገለጡ የሚሽረው አመፀኛ
ይገለጣል» /2ኛ ተሰ 2÷8/። ሐናንያ እና ሚስቱ ሰጲራ መንፈስ ቅዱስን
ስለአታለሉት ተቀሥፈዋል/የሐዋ 5÷111/።
ነፋስ አይጨበጥም፣ አይዳሰስም «ነፋስን በእጁ የጨበጠ ማን ነው» /ምሳ
30÷4/ እንዲል። መንፈስ ቅዱስም አይዳሰስም ግዙፍ አካል የለውም።
✵ ነፋስ ወደ ዚህ ዓለም የሚመጣው እየተለካ እየተመጠነ ለሥጋዊ ሕይወት
አስፈላጊና በቂ በሚሆን መጠን ነው" ሄኖክ እንዲህ ይላል«በዚያም ቦታ
የተዘጉ ቦታዎችን አየሁ ከነዚያም ነፋሳት እየተመጠኑ ይወጣሉ» /ሄኖ
11÷8/። የመንፈስ ቅዱስም ጸጋ እየተለካ እየተመጠነ ለሰው ልጆች ይሰጣል።
ለእያንዳንዳችን የሚሰጠን ጸጋ መንፈስ ቅዱስ ልዩ ልዩነው /ኛ ቆሮ 12÷411/። ልዩ ልዩ የሆነው እንደየችሎታችን ተለክቶ ስለሚሰጠን ነው።
✵ ነፋስ ለሕይወት፣ ለበረከት ይነፍሳል። ሄኖክ እንዲህ ይላል«ከነዚያም
መስኮቶች በአራቱ የፍቅርና የበረከት ነፋሶች ይወጣሉ» ሄኖ 25÷4/።
መንፈስ ቅዱስም ሕይወትን በረከትን ይሰጣል «እግዚአብሔር የሕይወትን
መንፈስ አንድ አድርጎ ጠብቆልን የለምን?» /ሚል 2+15/ ሕይወትን
የሚሰጥ መንፈስ ነው /ዮሐ 6÷63 እንዲል"
✵ ኤልያስ በዐውሎ ነፋስ ወደ ሰማይ ወጥቷል /2ኛ ነገ 2÷11/። እግዚአብሔር
መንፈስ ቅዱስም ቅዱሳንን ያወጣቸዋል፣ይነጥቃቸዋል። «ከውኃውም
ከወጡ በኋላ የጌታ መንፈስ ፊልጶስን ነጠቀው» /የሐዋ 8÷39 እንዲል/።
አንድ መተርጕም ደግሞ፡- ነፋስ ወደወደደው ይነፍሳል ሲል ስለ
ነፋስ ማለቱ አይደለም። ለነፋስ ፈቃድ የለውም። ነገር ግን በዕለተ ፍጥረት
በሰው ላይ የሕይወት እስትንፋስ እፍ ስለማለቱ መናገሩ ነው»ብሏል። የግእዝ
በግእዙን ትርጓሜ ይመልከቱ።