ነገር ግን ከፈሪሳውያንና ከሰዱቃውያን ወገን ብዙ ሰዎችን ወደ ጥምቀቱ
ሲመጡ ባየ ጊዜ እንዲህ አላቸው እናንተ የእፉኝት ልጆች' ከሚመጣው
ቊጣ ትሸሹ ዘንድ ማን አመለhታችሁ” (ማቴ.37)?
ጌታችን ክርስቶስ መጥምቁ ዮሐንስን እንደማያምኑበት የተናገረው ታዲያ
እንዴት ነው (ሉቃ.205)? ምክንያቱም መጥምቁ ዮሐንስ የሰበከውን
[ክርስቶስ በገቢር] አለመቀበል እምነት ኣልነበረምና" ምንም እንኳን
ነቢያቶቻቸውንና ሕግ የሰጣቸውን (ሙሴን) እንድሚያከብሩአቸው
ቢያስቡም ነገር ግን ጌታችን እንደማያከብሩአቸው ተናገረ" አምነዉበት
ቢኾን ኖሮ ስለ እርሱ የተናገሩለትን ጌታችንን ባመኑበት ነበርና"
ጌታችንም፦ “ሙሴንስ አምናችሁት ቢኾን እኔንም ባመናችሁኝ ነበር”
ማለቱ ይህን የሚያሳይ ነውና (ሐ.5፡47)" ዳግመኛም ጌታችን ክርስቶስ
ከዚህ በኋላ፦ “የዮሐንስ ጥምቀት ከየት ነው?” ብሎ በጠየቃቸው ጊዜ፡
“ከሰማይ ነው ብንለው እንኪያ ለምን አላመናችሁበትም? ይለናል"
ከሰው ነው ብንለውም፥ ዮሐንስን ኹሉም እንደ ነቢይ ያዩታልና ሕዝቡን
እንፈራቸዋለን” ብለው አስበዋል (ማቴ.2125-26)"
ስለዚህ ከዚህ ኹሉ መረዳት እንደምንችለው በርግጥ ከፈሪሳውያንና
ከሰዱቃውያን ብዙዎች ወደ መጥምቁ ዮሐንስ መጥተዋል፤ ተጠምቀዋልም።
ነገር ግን በተነገራቸው ትምህርት ጸንተው አልኖሩም። ወንጌላዊው ዮሐንስም
መልእክተኞችን ወደ መጥምቁ ዮሐንስ ስለ መላካቸውና “ኤልያስ ነህን?
ክርስቶስ ነህን?” ብለው እንደ ጠየቁት ከተናገረ በኋላ “የተላኩትም ከፈሪሳውያን
ነበሩ” በማለት ስለ እነዚህ ሰዎች (ስለ ፈሪሳውያን) ክፋታቸው ተናግሮአል
(ዮሐ.1፡25-26)።
“እንግዲያውሳ? ብዙው ሕዝብ እንደ እነዚህ ፈሪሳውያን አልነበረምን?”
የሚል ሰው ሊኖር ይችላል" አልነበረም! (ሕዝቡ ዘንድ የነበረው ጥርጣሬ
ከአላዋቂነት (ከየዋህነት) የመነ ነው በፈሪሳውያን ዘንድ የነበረው ግን
ጌታችንን ለመያዝ ከነበራቸው ፍላጎት የተነሣ ክፋት ነው። ጌታችን ከዳዊት
ወገን መጥምቁ ዮሐንስ ደፇሞ ክሌዊ ወገን የተወለደ እንደ ኾነ የታወቀ ስለ
ነበር ከላይ የጠቀስነውን ጥቄ ያቀረቡለት ከዚሁ ተነሥተውና ወጥመድ
ውስጥ ያስገቡት ዘንድ ሽተው ነበር" ይህም ይታወቅ ዘንድ ወንጌላዊው
ዮንስ ግል አድርጎ ነግሮናል እነርሱ እንደ በቁትና በወጥመዳቸው
ውስጥ የሚያስገባ መልስ ባይመልስላቸውም እንኳን፡ “እንኪያስ ክርስቶስን
ካልኾንህ ለምን ታጠምቃለህ?” ብለው እንደ ጠየቁት ይነግረናልና (ዮሐ1፡25)
ፈሪሳውያንና ሕዝቡ ወደ መጥምቁ ሲመጡ በተለያየ ዓላማ እንደ ነበረ ይበልጥ
መረዳት የምትሻ ከኾነም፡ ወንጌላዊው ይህንንም እንዴት አድርጎ ግል
እንዳደረገው አድምጥ። ስለ ሕዝቡ ሲናገር፡ “ኃጢአታቸውንም እየተናm
ኹሉም በዮርዳኖስ ወንዝ ከእርሱ ይጠመቁ ነበር" ብሎአልና (ማቴ.3፡6)=
ስለ ፈሪሳውያን ሲናገር ግን እንደዚህ ሳይኾን “ነገር ግን ከፈሪሳውያንና
ከሰዱቃውያን ወገን ብዙ ሰዎችን ወደ ጥምቀቱ ሲመጡ ባየ ጊዜ እንዲy
አላቸው፡ እናንተ የእፉኝት ልጆች ከሚመጣው ቍጣ ትሸሹ ዘንድ ማን
አመለከታችሁ?” አለ (ማቴ.3፡7)። ኦ! እንደ ምን ያለ የነፍስ ልዕልና ነው
የነቢያትን ደም ተጠምተው ለነበሩና በግብራቸው ከእባብ አይሻሉ ለነበሩ
ሰዎች እንደዚህ ማስተማሩ ምን ይረቅ? በአንድ ጊዜ እነርሱንና ወላጆቻቸውን
ሳያፍራቸው ሳይፈራቸውም በግልፅ መፃሠጹ ምን ይደንቅ?
“አዎን፥ ሳያፍራቸውና ሳይፈራቸው ግልፅ አድርጎ አስተምሮአቸዋል።
ጥያቄው ግን እንዲህ ብሎ እንዲያስተምር ያደረገው ምክንያት ምን እንደ
ኾነ ማወቁ ላይ ነው። እርሱ ራሱ ኃጢአት ሲሠሩ አላያቸውምና። ያያቸው
ለመለወጥ ሲመጡ ነውና። ስለዚህ እነዚህ ሰዎች ትምህርቱን ለመስማት
ሀገራቸውንና ቤታቸውን ትተው መምጣታቸው ምስጋናና ክብር እንጂ ወቀሳ
አይገባቸውም ነበር” የሚል ሰው ሊኖር ይችላል።
እንግዲህ ለዚህ ጥያቄ ልንመልሰው የሚገባን ምንድን ነው? መጥምቁ
ዮሐንስ እንደዚህ አድርጎ ሲያስተምራቸው የነበረው በዚያች ቅጽበት በአፍአ
ሲያደርጉት የነበረውን ድርጊት ተመልክቶ ሳይኾን እግዚአብሔር ገልጦለት
[ጻድቃን መስለው] በሕሊናቸው የሰወሩትን ኃጢአት ያውቅ ስለ ነበረ ነው"
ያን ጊዜ በአባቶቻቸው ይመኩ ስለ ነበር፣ ይኸው ራሱም ወደ ጥፋትና ወk
ግድየለሽነት እንዲገቡ ምክንያት እንደ ኾናቸው ግልዕ ማሳያ ስለ ነበር
ይህንኑ የትምክሕታቸውን ምክንያት ቆርጦ ጣለላቸው" ስለዚሁ ምክንያትም
ነቢዩ ኢሳይያስ፡ “የሰዶም አለቆች” “የጎሞራ ሕዝብ” ብሎ ጠራቸው (ኢሳ.1፡
10)። ሌላ ነቢይም፡ “እናንተ ለእኔ እንደ ኢትዮጵያ ልጆች አይደላችሁምን?"
ብሎአቸዋል (አሞ.9፡7)። ኹሉም ነቢያት እንደ አንድ ልብ መካሪ እንደ አንድ
ቃል ተናጋሪ ኾነው ከእንደዚህ ዓይነት ልብ እንዲርቁ፣ ስፍር ቍጥር ወደ
ሌለው ክፋትም እንዲገቡ ካደረጋቸው ትምክሕት እንዲወጡ ያስተምሩአቸው
ነበር።
ነቢያቱ'ማ እንደዚህ በግልዕ ሳያፍሩና ሳይፈሩ ይገሥጹአቸው የነበሩት
ኃጢአት ሲሠሩም ያዩአቸው ስለ ነበር ነው። እዚህ ላይ ግን ለመለወጥ ብለው
ሲመጡ ሲታዘዙትም እያያቸው የሚገሥጻቸው ለምን ዓላማና ምክንያት ነው?”
ትለኝ ይኾናል። [አንደኛ፥ ከላይ እንደ ነገርሁህ እግዚአብሔር ገልጦለት
በደላቸውን ያውቃል። ኹለተኛ፥ ግን] እንዲህ ያደርግ የነበረው ይበልጥ
ሩኅርኀነ ልብ እንዲኾኑ ለማድረግ ነው።
ነገር ግን፥ አንድ ሰው መጥምቁ ዮሐንስ የተናገራቸውንም ኃይላተ ቃላት
በጥንቃቄ ቢያተውላቸው ቃለ ተግሣጹን ከምስጋና ጋርም ጭምር አሰናስሎ
የነገራቸው እንደ ኾነ መመልከት ይችላል። እነዚህን የተግሣጽ ቃላት
የተናገራቸው አንድም እጅግ ተደንቆ ነውና - ዘግይተውም ቢኾኑ ለእነርሱ
የማይቻል የሚመስለውን ነገር ሊያደርጉ መጥተዋልና። ስለዚህ ቃለ ተግሣጹ
እንዲያውም ለአቅርቦትና የገዛ ራሳቸውን እንዲያነቁም ጭምር እንደ
ነበረ ትመለከታለህ። እንዲህ ተደንቆ በመናገሩ በአንድ መልኩ የቀድሞ
ክፋታቸው እንደ ምን የበዛ እንደ ኾነ ሲያስታውሳቸው ሲኾን፥ በሌላ መልኩ
ደግሞ መለወጣቸው እጅግ አስደናቂና ሊያስቡት ከሚችሉት በላይ እንደ ኾነ
ሲያስገነዝብ ነው። በመኾኑም፦ “ወላጆቻቸው እፉኝት ኾነው ሳለ፣ እነርሱም
ወላጆቻቸውን መስለው አድገው ሳለ እንዴት ንስሐ ሊገቡ ቻሉ? እንደዚህ
ያለ መለወጥ ከወዴት መጣ? የልቡናቸውን ደንዳናነት ማን አለሰለሰው? ያ
የማይድን ቁስላቸውን ማን ፈወሰላቸው?” ሲል ነውና።
ገና ከመነሻው መሠረት እንደ መጣልም ስለ እሳተ ገሃነም በመናገር
እንደሚያነቃቃቸው ተመልከት! ሲናገር የነበረው በእነርሱ ዘንድ
የተለመደውን ዓይነት አነጋገር አልነበረምና። “ከአሕዛብ ጦርነትና ወረራ፣
ከፍልሰት፣ ከረሃብና ከቸነፈር እንድትሸሹ ማን አመለከታችሁ? አልነበረምና
ያላቸው! ከዚህ ይልቅ ሲነግራቸው የነበረው ስለ ሌላ ዓይነት [ማለትም በሥጋ
ስለሚመጣ ቅጣት ሳይኾን በነፍስ ስለሚመጣው] ቅጣት ነውና። ከዚህ በፊት
በግልፅ ተነግሮ ስለማያውቅ ቅጣት ነበር። ሲናገርና እንደ መጀመሪያው
እጅግ አስደናቂ መሰናዶ ማስታወሻ ሲያኖር የነበረው፦ “ከሚመጣው ቍጣ
ትሸሹ ዘንድ ማን አመለከታችሁ?” በማለት ነበርና።
ይህን ለማመልከትም ደኅና አድርጎ በመግለጥ “የእፉኝት ልጆች” ብሎ
ጠራቸው። የእፉኝት ልጆች የሚወለዱት እናታቸውን ገድለውና ሆድዋን
በልተው ነው ይባላልና። እነዚህ ሰዎችም ልክ እንደነዚህ አራዊተ ምድር
አባታቸውንና እናታቸውን የሚገድለ ነፍሰ ገዳዮች (1ኛ ጢሞ.1፡9)፣
መምህራኖቻቸውንም በገዛ እጃቸው የሚያጠፉ ናቸውና “የእፉኝት ልጆ1
ብሎ ጠራቸው: 2
() ኾኖም ግን ገሥጾ ብቻ አያበቃም፤ እንግዲህስ ለንስሐ የሚያበቃችሁን በጎ ሥ
ሥሩ በማለት ይመክራቸዋልም እንጂ (ማቴ.3፡8)
እንዲህ ሊላቸው ወድዶ ነው፦ “በጎ ሥራም ልትጨምሩ ይገባችኋል እንጂ
ከክፉ ሥራ መራቅ ብቻውን በቂ አይደለምና። ከእናንተ የምፈልገው ከቀድሞ
ግብራችሁ ጥቂት የኾነ ለውጥ ብቻ አይደለምና። ከተወሰነ ጊዜ በኋላ ወደ
ቀደመ ተመሳሳይ ክፉ ግብራችሁ እንድትመለሱ የሚያደርጋችሁን ለውጥ ብቻ
አይደለምና። እኛ የመጣነው ከዚህ በፊት እንደ ነበሩት ነቢያት ለተመሳሳይ
ዓላማ አይደለምና# በፍጹም! አሁን ያሉት ኹኔታዎች ተለውጠዋል
ክብራቸውም የዚያኑ ያህል ልዑል ነው። የሚመጣውም ዳኛ [እንደ ከዚህ
በፊቱ መልአክ ወይም ነቢይ ሳይኾን ወድደውና ፈቅደው ወደ እርሱ
የሚመጡትን ኹሉ] ከፍ ወዳለ ልዕልና ነፍስ የሚመራቸው፣ ወደ መንግሥተ
ሰማያት የሚጠራቸው፣ በላይ በሰማያት ከሚኖሩትም ጋር እንዲኖሩ ማድረግ
የሚቻለው እርሱ [እግዚአብሔር] ራሱ፣ የመንግሥተ ሰማያትም ጌታዋ ነው።
ከዚህ በፊት ያልሰማችሁትን ምሥጢር፥ ይኸውም ነገረ እሳተ ገሃነምን ግልፅ
አድርጌ የምነግራችሁም ለዚህ ነው። ምክንያቱም መንግሥተ ሰማያትና
እሳተ ገሃነም ለዘለዓለም ጸንተው የሚኖሩ እንጂ በዚህ ጊዜ ያልፋሉ የሚባሉ
አይደሉም። ስለዚህ አሁን እንዳላችሁበት ኹኔታ ለኹልጊዜ አትኑሩ። ወይም
ለንስሐ የሚያበቃችሁን በጎ ሥራ ሥሩ እንጂ ከእንግዲህ ወዲህ አብርሃም
ይስሐቅ፣ ያዕቆብና ሌሎች ደጋግ የኾኑ ቅዱሳን አባቶች አሉን' በማለት
የእፉኝት ልጆች ከመባል እንድናለን ብላችሁ ማመካኛ አታምጡ።”
መጥምቁ ዮሐንስ እንደዚህ ብሎ ሲነግራቸው ግን እነርሱ ራሳቸው ምግባረ
ነፍስን ሳይዙ እንዲሁ በግድየለሽነትና በንዝህላልነት እየተመላለሱ በእነዚህ
ቅዱሳን አባቶች ምግባረ ነፍስ እንዳይተማመኑ ነው እንጂ የእነዚህ ደጋግ
ቅዱሳን ልጆች አይደለንም እንዲሉ ሲነግራቸው አይደለም። በዚሁም
በአንድ መልኩ በልባቸው ምን ያስቡ እንደ ነበረ ግልፅ አድርጎ ሲነግራቸው
ነው፤ በሌላ መልኩ ደግሞ ሊመጣ ያለውን ነገር ሲያመለክታቸው ነው።
ምክንያቱም እንደዚህ ብሎ ከነገራቸው በኋላ፦ “እኛ የአብርሃም ዘር ነን፤
ከኾነ ጊዜ ጀምሮ ለማንም ባሮች አልኾንንም” ብለው ሲናገሩ ይገኛሉና
(ዮሐ.8፡33)። በዚያን ጊዜ ኹሉንም በሚባል ደረጃ በትዕቢት እንዲያዙና
ለጥፋት ይዳርጋቸው የነበረው ምክንያት ይህ ስለ ነበረ፥ መጥምቁ ዮሐንስም
ከኹሉም አስቀድሞ ይህን እንዲያርቁ ያስተምራቸው ነበር።
መጥምቁ ዮሐንስ ለርእሰ አበው አብርሃም ያለ'ውን ክብር እየተናገረ ከእርሱም
ጋር ለፈሪሳውያንና ሰዱቃውያን ያለውን ተግሣጽ እንዴት አስተባብሮ
እንደ ተናገረም ተመልከት! “አብርሃም አባት አለን በማለት የምታመልጡ
አይምሰላችሁ” ካለቸው በኋላ ቀጥሎ፦ “አብርሃም ምንም ምን አይረባችሁም”
አላላቸውምና። ለስለስ ባለና ሊቀበሉት በሚችሉት አነጋገ አዋዝቶ ይህንኑ
አሳብ ይነግራቸዋል እንጂ፤ እንዲህ በማለት፦
“እግዚአብሔር ከእነዚህ ድንጋዮች ለአብርሃም ልጆች ማስነሣት እንዲቻለው
እነግራችኋለሁ " (ማቴ.3፡9)።
አንዳንድ ሰዎች መጥምቁ ዮሐንስ እነዚህን ነገሮች የተናገራቸው ስለ አሕዛብ
ነው፤ በምሳሌ ድንጋዮች ያላቸውም እነርሱን ነው ይላሉ። እኔ ግን ይህ
አነጋገር ሌላም ተጨማሪ ትርጉም አለው እላለሁ። እርሱስ ምንድን ነው?
እንዲህ ሲላቸው ነው፦ “እናንተ ብትጠፉ አብርሃም ልጅ አልባ እንደሚኾን
አድርጋችሁ አታስቡ። አይደለም፤ እንደዚህ አይደለም! እግዚአብሔር
ከድንጋይም ቢኾን ለአብርሃም ልጆች አድርጎ ሰዎችን ሊሰጠው ይቻለዋልና፤
ይህ ጥንቱንም አድርጎለታልና። ልምላሜ ከተለየው የሣራ ማኅፀን ልጅ
እንዲያገኝ ማድረጉ፥ ሰዎችን ከድንጋይ እንዲወለዱ የማድረግ ያህል ነውና።”
ነቢዩም ይህን የመሰለ አሳብ ሲናገር፦ “የተቈረጣችሁበትን ጽኑዕ ዓለት
የተቈፈራችሁበትም ጥልቅ ጕድጓድ ተመልከቱ። ወደ አባታችሁ ወደ
አብርሃም ወደ ወለደቻችሁም ወደ ሣራ ተመልከቱ” ብሎአል (ኢሳ.51፡1-2)።
ስለዚህ መጥምቁ ዮሐንስ ለፈሪሳውያን እንደዚህ ብሎ ሲነግራቸው፥ ጥንቱን
እንዲህ ባለ አስደናቂና ሰውን ከድንጋይ የመፍጠር ያህል ልጅ ሰጥቶ አባት
እንዲኾን ካደረገው፡ አሁንም ይህን ማድረግ ይቻለዋል ሲል ይህን የነቢዩን
ቃል አስታወሳቸው። ዳግመኛም በዚህ ንግግሩ በአንድ ጊዜ እንዴት ለንስሐ
እንደ ቀሰቀሳቸውና ንስሐ ካልገቡ ግን እንዴት እንደ ለያቸው በማስተዋል
ተመልከትs ተስፋ እንዳይቈርጡ ብሎአስቦ፦ “ማስነሣት እንዲቻለው
እነግራችኋለሁ” አላቸው እንጂ “አንሥቶለታል” አላላቸውምና። እንደዚሁም፦
“ከድንጋይ ሰውን ማስነሣት ይቻለዋል” ሳይኾን ከዚህም ከፍ ባለ ደረጃ
“ዘመዶችና ልጆች ማስነሣት እንዲቻለው እነግራችኋለሁ” አላቸው:
እንግዲህ በዚህ ንግግሩ ተስፋ ድኅነታቸውን እነርሱ ራሳቸው በሚያሳዩት
ንስሐና ራስን መግዛት ሊያኖሩ እንደሚገባቸው ሊያስረዳቸው ሽቶ፥ ከሥጋ
ዝምድና ጋር ካላቸው ከንቱ አመለካከትና አባቶቻቸውን ተıን አድርገው
ሊያደርጉት ከሚችሉት [ግብዝ] መሸሸግ እንዴት እንዳራቃቸው ታያለህን?
በሥጋ “የአብርሃም ልጆችን ነን” ከማለት ወጥተው እንዴት በእምነት
ወደሚገኘው ልጅነት እያወጣቸው እንደ ነበረ ትገነዘባለህን?
() ዳግመኛም እንዴት ጨምሮ እንደሚቀሰቅሳቸው፣ የነበረባቸውንም ጽኑ
ፍርሐት እንዴት እንደሚያበረታባቸው አስተውል።
“እግዚአብሔር ከእነዚህ ድንጋዮች ለአብርሃም ልጆች ማስነሣት እንዲቻለው
እነግራችኋለሁ " ካላቸው በኋላ እንደ ገና ይበልጥ ያነቃቃቸው ዘንድ ጨምሮ፦
አሁንስ ምሳር በዛፎች ሥር ተቀምጦአል" ይላቸዋልና (ማቴ.310) ይኖረው
ከነበረው አኗኗር አኳያ ምንም ምን ሳያፍርና ሳይፈራ ያስተምራቸው ነበርና
እነርሱም ለረጅም ዘመናት እንደዚህ ያለውን ተግሣጸ ነቢያት ርቆአቸው ስ
ነበረ ተግሣጹ አስፈላጊያቸው ነበርና። ስለዚህ እንዲህ ማለቱ ነበር፦ “ከርእሰ
አበው (አብርሃም) ልጅነት ለመውጣት ተቃርባችኋል፤ በእናንተ ፈንታም
ድንጋይ የተባሉትስ እንኳን ሊገቡ እንደ ኾነ አያለሁ የምለውስ ለምንድን
ነው? አይደለም። በሥጋ በነፍስ የሚያገኛችሁ መከራ ከዚህም የሚያልፍ ነው
እንጂ እስከዚህ ድረስ ብቻ አይደለም።”
ተመልከት! “አሁንስ ምሳር በዛፎች ሥር ተቀምጦአል" ነው ያላቸው" ከዚህ
ትምህርቱ በላይ ምንም የሚያስደነግጥ ነገር የለም። ከዚህ እጅግ ስል የኾነ
ምሳርና የባሰ ቅጣት በደጅ ላይ ደርሶአል እንጂ ከእንግዲህ ወዲህ “በራሪ ማጭድ”
(ዘካ.5፡1)፣ ወይም “አጥሩን መንቀል”፣ ወይም ደግሞ “ለመራገጫ [ለሕዝብም
ለአሕዛብም መመላለሻ] ይኾናል” አይደለምና (ኢሳ.5፡5)። ዘወትር ትምህርተ
ነቢያትን አላምን ሲሉ ኖረዋልና፤ “የእግዚአብሔር ቃል ወዴት አለች? አሁን
ትምጣ (ኤር.17፡15)፤ ዘመኑ ረዝሞአል፤ ራእዩም ኹሉ ጠፍቶአል። … ለሩቅ
ወራት ትንቢት ይናገራል' (ሕዝ.12፡22፣27)፤ የእግዚአብሔር ቀን ወዴት
አለች? (አሞ.5:18)፤ ሥራውንም ያፋጥን፤ እናውቃትም ዘንድ የእስራኤል
ቅዱስ ምክር ትቅረብ፥ ትምጣ” ብለው ሲጠይቁም ኖረዋልና (ኢሳ.5፡19)።
ይህን ብለው እየጠበቁ ብዙ አዝማናት ስላለፉ፥ ከዚህ ቀቢጸ ተስፋ አውጥቶ
ያበረታቸው ዘንድ ሽቶ ማስጠንቀቂያውን ወደ እነርሱ አቅርቦ ተናገረ።
ይህን ያስረዳ ዘንድም “አሁን” አለ፤ ከእርሱም ጋር “ሥር” ብሎ ጨመረበት።
“የእግዚአብሔር ቀን ትመጣለች ብላችሁ በምታስቡበትና በምትመጣበት
መካከል ምንም ጊዜ የለም፤ አሁን ከሥር ተቀምጦአል እንጂ።” ዳግመኛም
ይህ ምሳር የተቀመጠው “በዛፎች ሥር” አለ እንጂ “በቅርንጫፎች ላይ” ወይም
“በፍሬዎች ላይ” ነው አላለም። ይኸውም እነርሱ ንስሐ ሳይገቡ ግድየለሾች
ከኾኑ እጅግ ጽኑዕና ሊሽከሙት የማይቻል መከራ እንደሚያገኛቸው፥
ከእንግዲህም ወዲህ ተስፋ ድኅነት እንደማይኖራቸው ሲያመለክታቸው ነው:
አሁን የመጣው ከዚህ በፊት መጥተው እንደ ነበሩት አገልጋዮች እንደ አንዱ
ያይደለ ንስሐ የማይገቡትን ልጅነታቸውን ከአብርሃም አባትነት በሥልጣኑ
መለየት የሚቻለው በባሕርይው እግዚአ ኵሉ የኾነው ራሱ ነውና።
ኾኖም ግን ምንም እንኳን እንዲህ ቢያስደነግጣቸውም ተስፋ እንዲቈርጡ
አላደረጋቸውም። ከዚህ በፊት ንስሐ ይገቡ ዘንድ ሽቶ ሊቀሰቅሳቸውና
ተስፋ ድኅነት እንዳላቸው ሲያመለክት “አንሥቶለታል” ሳይኾን “ማስነሣት
እንዲቻለው እነግራችኋለሁ" እንዳላቸው ኹሉ አሁንም እዚህ ላይ “ምሳሩ
የዛፉን ሥር ነክቶታል (ቆርጦታል) ሳይኾን “ተቀምጦአል” አላቸው።
ተቀምጦአል ማለቱም “ሊቆርጥ ቃጥቶአል፤ አይዘገይም” ሲል ነው። “ምሳሩን
በዛፉ ሥር ቢያስቀምጠውም ቅሉ፥ የመቆረጥና ያለመቆረጥ ውሳኔውን ግን
ለእናንተ ለራሳችሁ ትቶላችኋል" ከተለወጣችሁና መልካም ሰው ከኾናችሁ
ይህ ምሳር ምንም ነገር ሳያደርስ ከእናንተ ይመለሳል፤ በዚሁ መንገዳችሁ
ከቀጠላችሁ ግን ዛፉን ከሥሮቹ ይቆርጠዋል። ስለዚህ ምሳሩ ከዛፎቹ ሥር
እንዳልራቀ፣ ወይም ደግሞ የዛፎቹን ሥር እንዳልቆረጠ ተመልከቱ።
አለመራቁ ከግድየለሽነታችሁ እንድትርቁ ለማድረግ ሲኾን፥ አለመቁረጡ
ደግሞ በዚህች አጭር ጊዜ ውስጥም ቢኾን መለ'ወጥና መዳን እንደሚቻላችሁ
ለማሳየት ነው።" በመኾኑም መጥምቁ ዮሐንስ ከግድየለሽነታቸው ነቅተው
ንስሐ ለመግባት ይፋጠኑ ዘንድ ሽቶ በኹሉም አቅጣጫ ፍርሐታቸው
እንዲምር አደረገ።
መጀመሪያ የእነርሱ ልጅነት ከአባቶቻቸው ልጅነት ልትለይ እንደ
ደረሰች መናገሩ፣
ቀጥሎ በእነርሱ ፈንታ ሌሎች እንደሚገቡ ማሳየቱ
በመጨረሻም በዛፎች ሥርና በምሳር አንጻር ሊሸከሙት የማይችሉት
መከራ በእርግጥ በደጅ ላይ እንደ ደረሰ ማመልከቱ፥ እነርሱንስ ይቅርና
በጽኑ የግድየለሽነት አልጋ ላይ ያንቀላፉትንም እንኳን ቀስቅሶ ስለ
ድኅነታቸው እንዲጨነቁ ለማድረግ በቂ ነበር። ንዑድ ክቡር የሚኾን
ጳውሎስም ይህን የመሰለ ኃይለ ቃል “እግዚአብሔር በዓለም ውስጥ
ያደርገው ዘንድ ያለውን ያለቀና የተቆረጠ ነገርን ይናገራል” ሲል
ተናግሮአል (ሮሜ.9፡28)።
ነገር ግን አትፍሩ። ወይም ደግሞ ተስፋ ሳትቆርጡ ፍሩ። ገና የመለወጥ
ተስፋ አላችሁና። ፍርዱ ያለቀና የተቆረጠ አይደለምና፤ ምሳሩም ገና
አልቆረጠውምና - በዛቹ ሥር ተቀምጦ ሳለስ እንዳይቆርጥ የሚከለክለው
ምን አለና? ስለዚህ ዓላማው እንድትፈሩና በዚያውም እንድትለወጡ ማድረግ
ለንስሐ የሚገባም ፍሬ እንድታፈሩ ማዘጋጀት ነው። እንዲህም በመኾኑ፦
“መልካም ፍሬ የማያፈራ ዛፍ ኹሉ ይቆረጣል፤ ወደ እሳትም ይጣላል” ብሎ ጨምሮ
ተናገረ (ማቴ.3.10)” “ኹሉ” በማለትም እንደ ገና በእምነት ካልኾነ በቀር
በሥጋ አባቶቻችን ከሚሉአቸው ቅዱሳን የልጅነት መብት እንደማይኖራቸው
ተናገረ። እንዲህ ሲል ነውና፦ በሥጋ] የራሱ የአብርሃም ልጆች ብትኾኑም
እንኳን፣ ስፍር ቍጥር የሌላቸውን አበው አሉን ብላችሁ ብትቈጥሩም እንኳን
ይህ በራሱ በእናንተ ላይ ዕጥፍ ድርብ ኵነኔ ያመጣባችኋል፤ የእነርሱ ልጆች
ስትኾኑ እነርሱን መስላችሁ የንስሐን ፍሬ ሳታፈሩ ኖራችኋልና።”
በዚህ ንግግሩ መጸብሐንንም ንስሐ እንዲገቡ ቀስቅሶአቸዋል፤ የጭፍሮችም
ልብ ደንግጦአል። ወደ ቀቢጸ ተስፋ እንዲኼዱ ሲያደርጋቸው ግን አይደለም
ወደ ድኅነት ሲመራቸው ነው እንጂ። ንግግሩ እንዲፈሩ እንዲንቀጠቀጡ
ከማድረጉም ባለፈ ኣብሮ ማበረታቻም አለውና። “መልካም ፍሬ የማያፈራ
ዛፍ" በሚለው ንግግሩ መልካም ፍሬ የሚያፈራው ዛፍ ከቍጣ ኹሉ የሚድን
እንደ ኾነ ኣብሮ እያመለከተ ነውና።
(፭) “የምሳሩ ስለት ተቃጥቶ፣ ጊዜው እጅግ አስቸጋሪ፣ ዘመኑም አጭር ኾኖ
ሳለስ እንዴት ፍሬ ማፍራት ይቻለናል?” ብሎ የጠየቀ ሰው አለ። መጥምቁ
እንዲህ ሲል ይመልስለታል፡ “ይቻልሃል! ይህ ዛፍ እንደ ሌሎች ዛፎች
ፍሬ ለማፍራት ረጅም ወራትን፣ የተመቻቸ ወቅታትን፣ ሌሎች ከፍ ያሉ
እንክብካቤዎችንም የሚፈልግ ዛፍ አይደለምና። ይህ ዛፍ ፍሬ እንዲያፈራ
ከተፈለገ ፈቃደኛ መኾን በቂ ነው። ይህ ዛፍ ፍሬ እንዲያፈራ ሥሩ ብቻ
ሳይኾን የገበሬውም ጥበብ ከፍ ያለ አስተዋጽኦ አለውና።”
ስለዚሁ ምክንያትም “ስለ ምሳርና ስለ መቈረጥ እየተናገርህ እያስፈራኸን፣
እያስቸኰልኸን፣ እያስገደድኸንም እያለ፥ መልሰህ ደግሞ በዚሁ በቅጣት ጊዜ
የንስሐን ፍሬ እየፈለግህብን ነው” ብለው እንዳያስቡ፥ የንስሐ ፍሬ ማፍራቱ
ቀላል እንደ ኾነ ያሳያቸው ዘንድ አስቦ ተግቶ እንዲህ ሲል ጨምሮ ተናገረ፦
ኔስ ለንስሐ በውኃ አጠምቃችኋለሁ" የማውን ማሰሪያ እንኳን ልፈታለት
የማይገባኝ ከእኔ በኋላ የሚመጣው ግን ከእኔ ይልቅ ይበረታልI እርሱ በመንፈስ
ቅዱስ በእሳትም ያጠምቃችኋል" (ማቴ.3፡111 ሉቃ.316) ይኸውም አሁን
የሚያስፈልገው ድካምና ጣር ሳይኾን ማሰብ ብቻ እና ማመን መኾኑን፣
መጠመቅ ቀላል እንደ ኾነ ኹሉ መለወጥና የተሻለ ሰው መኾንም እንደዚሁ
ቀላል መኾኑን ሲነግራቸው ነው። በመኾኑም ስለ እግዚአብሔር ፍርድ፣
ሊመጣ ስላለው ቅጣት፣ ስለ ምሳር፣ ከአባቶቻቸው ጋር የነበራቸውን ልጅነት
ስለ ማጣትና በእነርሱ ፈንታ ሌሎች እንደ ልጆች ኾነው ስለ መግባት፣
በመቈረጥና ወደ እሳት በመጣል ስለሚያገኛቸው ዕጥፍ ድርብ ሥቃይ፣
እነዚህንም በመሰሉ ሌሎች ነገሮች በመናገ እንዲርዱ እንዲደነግጡ አድርጎ
ልባቸውን ካለሰለሰና ከዚህ ኹሉ መከራ መዳን እንደሚገባቸው ፍላጎት
እንዲኖራቸው ካደረገ በኋላ፥ ቀጥሎ ሊናገረው ስላለው ስለ ክርስቶስ ወደ
መናገር ተሻገረ። ነገር ግን ይህንን እንዲሁ ስለ ክርስቶስ በመናገር ብቻ
አልገለጠውም፤ ስለ ባሕርይ አምላክነቱም በመመስከር ነው እንጂ።
ቀጥሎም በእርሱና በጌታችን በኢየሱስ ክርስቶስ መካከል ያለውን ልዩነት
ሲናገር ይህን ለጌታችን አድልቶ እየተናገረ እንደ ኾነ እንዳይታሰብ
በእርሱና በጌታችን በኢየሱስ ክርስቶስ የተሰጡትን ስጦታዎች በማነጻጸር
አቀረበው። በአንድ ጊዜ “የጫማውን ማሰሪያ እንኳን ልፈታለት የማይገባኝ
አላለምና። አስቀድሞ እርሱ ስለሚያጠምቀው ጥምቀት ፋይዳ ከተናገረ በኋላ፣
ጥምቀቱ እነርሱን ወደ ንስሐ እንዲመለሱ ከማድረግ የዘለለ ሌላ በቁዔት
እንደሌለው ከገለጠ በኋላ (ለንስሐ የሚያበቃ ጥምቀትን እንጂ ስለ ኃጢአት
ሥርየት ጥምቀትን እየሰበከ አልመጣምና)፥_ቀጥሎ የስጦታው ብዛት
ሊነገር ስለማይችል ስለ ክርስቶስ ጥምቀት ይናገራልና" በመኾኑም እንዲህ
ወይም
የሚል ይመስላል፡ “ከእኔ በኋላ ይመጣል ስላልኋችሁ ከኋላ የመጣ ብላችሁ
እንዳትንቁት የስጦታውን ብዛት ዕወቁ፤ ተረዱም። ያን ጊዜም የጫማውን
ማሰሪያ እንኳን ልፈታለት የማይገባኝ በማለቴ እኔ ምንም የሚጠቅም
ትልቅ ነገርን እንዳልተናገርሁ ታውቃላችሁ። ከእኔ በኋላ የሚመጣው ግን
ከእኔ ይልቅ ይበረታል' ብዬ ስነግራችሁ እንኳን እርሱ ከእኔ የሚበረታው
በንጽጽር እንደ ኾነ አድርጋችሁ አታስቡ፤
[እርሱ የባሕርይ አምላክ እኔ
ግን ፍጡር ነኝና።] የባሕርይ አምላክ ከኾነው ከእርሱስ ይቅርና አገልጋዮቹ
ከኾኑት ቅዱሳንም እንኳን ቢኾን የምነጻጸር አይደለሁምና። ምን ከቅዱሳን
አገልጋዮቹ ብቻ፥ እጅግ ዝቅ ያለ ማዕርግ ካላቸውም እንኳን የምነጻጸር
አይደለሁምና፤ ከአገልግሎቱም ጥቂት ክብርን የሚገባኝ አይደለሁምናE
በመኾኑም “ጫማውን” ሳይኾን “የጫማውን ማሰሪያ እንኳን ልፈታለት
የማይገባኝ” አለ። ይኸውም “እጅግ ያነሰውም ቢኾን አይገባኝም” ሲል ነው።
ይህን ስለ ትሕትና የተናገረው ነው ብሎ የሚያስብ ሰው እንዳይኖርም፦
“እኔ በውኃ አጠምቃችኋለሁ” ካለ በኋላ “እርሱ በመንፈስ ቅዱስ በእሳትም
ያጠምቃችኋል” ብሎ ተናገረ።
(፮) እንግዲህ የመጥምቁ ዮሐንስ የስብከት ጥበቡ እንደ ምን የበዛ እንደ ኾነ
ታያለህን? ወደ እርሱ ሲመጡና ሲያስተምራቸው ከግድየለሽነታቸው
ያነቃቸው ዘንድ መናገር ያለበትን ኹሉ እንደ ተናገረ በፍርሐት በረዓድ
እንዲሞሉ እንዳደረገ፥ ወደ ጌታችን ኢየሱስ ክርስቶስ ሲልካቸው ግን ስለ
ምሳር፣ ስለሚቈረጥና ወደ እሳት ስለሚጣል ዛፍ፣ ወይም ሊመጣ ስላለው ፍርድ
ሳይኾን ያድናቸው ዘንድ ሽቶ ለስለስ ባለ መንገድ ስለ ሥርየተ ኃጢአት
ስለ ፍርድ መወገድ፣ ስለ ጽድቅ፣ ስለ ቅድስና፣ ስለ ቤዛነት፣ ስለ ልጅነት፣
ስለ ወንድማማችነት (ስለ መንፈሳዊ አንድነት) መንግሥተ ሰማያትን ስ|
መውረስና ስለ መንፈስ ቅዱስ የጸጋ ስጦታ ብዛት ይነግራቸዋልና። “እርሱ
በመንፈስ ቅዱስ በእሳትም ያጠምቃችኋል” ሲል የተናገረውም በምሥጢር
ስለ እነዚህ ኹሉ ነገሮች ሲናገር ነው። ይኸውም በዚህ ምሳሌአዊ አነጋገር
የመንፈስ ቅዱስ የጸጋውን ስጦታ ብዛት ሲናገር ነው። “መንፈስ ቅዱስን
ይሰጣችኋል” ሳይኾን “በመንፈስ ቅዱስ ያጠምቃችኋል” ያለው ለዚህ ነውና።
በሌላ መልኩ “በእሳት” ብሎ መናገሩም የጸጋው ኃያልነትንና ከመነገር
የሚያልፍ ልዑል መኾኑን ሲገልፅ ነው።
ሰማዕያኑ በአንድ ጊዜ እንደ ነቢያቱና እንደ ሌሎቹ ታላለቅ (ቅዱሳን)
እንደሚኾኑ ሲያስቡ እንደ ምን ያሉ ሰዎች ሊኾኑ እንደሚገባቸው ብቻ ልብ
በል። ስለ እሳት የተናገረው ስለዚሁ ምክንያት ነውና
እነዚያን ቅዱሳን
ያስታውሱ ዘንድ! ምክንያቱም ቅዱሳኑ ካዩአቸው ራዕያት - ከዚህ በፊት
ከሞላ ጎደል እንደ ተናገርሁት - አብዛኞቹ የታዩት በእሳት አምሳል ነበር።
ለምሳሌ እግዚአብሔር ሙሴን በቍጥቋጦው ሥር ሲያነጋግረው (ዘጸ.3፡2)፣
ሕዝቡን በደብረ ሲና ሲያናግር፣ ለነቢዩ ሕዝቅኤልም በዘባነ ኪሩብ ላይ ኾኖ
ሲገለጥለት በእሳት አምሳል ነበር (ሕዝ.1፡27)።
ዳግመኛም ከኹሉም በኋላ ሊፈጸም ያለውን ነገር አስቀድሞ በመናገር ሰማዒውን
እንዴት እንደሚያነሣሣው ተመልከት። መጀመሪያ በጉ ይሠዋልና፤ ኃጢአት
ይወገዳልና፤ ጠላትነት ይሻራልና፤ ወደ መቃብር ይወርዳልና፤ ይነሣልና፤
ያርጋልና፤ ቀጥሎም መንፈስ ቅዱስ ይመጣልና። ነገር ግን እነዚህን ነገሮች
ገና እስከ አሁን ድረስ አልተናገራቸውም፤ ከእነዚህ ኹሉ በኋላ መጨረሻ
ላይ ሊኾን ያለውንና የእነዚያ ኹሉ መፈጸም አክሊል የኾነውን፣ እንደዚሁም
ለባሕርይ አምላክነቱ ተስማሚውን መጀመሪያ ተናገረ እንጂ። ይኸውም
ሰማዒው መንፈስ ቅዱስ የሚቀበል መኾኑ ሲነገረው ፍላጎቱ እንዲያድርበት፣
ኃጢአት እንደዚያ ነግሣ ሳለ እንዴትና በምን መንገድ ይህን ሊያገኘው
እንደሚችል እንዲያስብ እንዲያሰላስል፥ እንደዚህ ያለውን ስጦታ ለመቀበል
ከጓጓና ትምህርቱ ሲነገረው ማንም ሳይቃወም ለመስማት የተዘጋጀ ከኾነ
በኋላም ሊናገረው ስላለው ነገር - ይኸውም ነገረ ስቅለቱን ለማስተማር አስቦ
ነው።
በመኾኑም እንደ ገና ጨምሮ፦ “እነሆ የዓለሙን ኃጢአት የሚሸከም
የእግዚአብሔር በግ” ሲል አሰምቶ ተናገረ (ዮሐ.1፡29)። “የሚያስተሰርይ፣
ይቅር የሚል” አላለም፤ ከዚህ በላይ የአባትነት ጥበቃውን በሚያስረዳ መልኩ፦
“የሚሸከም” አለ እንጂ። እንዲሁ ይቅር ማለትና መሸከም አንድ አይደሉምና።
ይቅር ማለት መከራ ሳይቀበሉ ሊፈጸም የሚችል ሲኾን፥ መሸከም ግን
መከራ መስቀልን ይኸውም ሞትን በመቀበል የሚከናወን ነውና
ዳግመኛም፦ “እርሱ የእግዚአብሔር ልጅ ነው” ብሎአል (ዮሐ.1:34)። ነገር
ግን ይህ ሕዝቡ የጌታችንን የባሕርይ አምላክነት እንዲረዱ አላደረጋቸውም
(የባሕርይ አምላክነቱን ለማወቅ እስከ አሁን ድረስ ገና በአእምሮ ሕፃናት
ናቸውና)። ብዙዎች የጌታችንን የባሕርይ አምላክነት ያወቁት ከርደተ
እንደምታውቁት - እግዚአብሔር
መንፈስ ቅዱስ በኋላ ነው። በመኾኑም
እብ መጥምቁ ዮሐንስን ሲልክው የጌታችን የኢየሱስ ክርስቶስን የባሕርø
አምላ»ነት እንዲያውቅ ይህን “መንፈስ ሲወርድበትና ሲኖርበት የምታየው:
በመንፈስ ቅዱስ የሚያጠምቅ እርሱ ነው'' በማለት እንደ መጀመሪያ ምልክት
እድርጎ ሰጥቶታል (ዮሐ1፡33) ከዚህ የተነሣም እርሱ (መጥምቁ) ራሱ
“እኔም አይቻለሁ እርሱም የእግዚአብሔር ልጅ እንደ ኾነ መስክሬኣለሁ
ብሎXል (ዮሐ.1፡34)። ይኸውም አንዱ ለሌላው በግልፅ የዘወትር ምስክሩ
እንደ ነበረ ማለት ነው።
(፯) ከመልእክቱ ዋናውን ነገር ከተናገረና ካረጋጋ በኋላም፡ ሰማዒው ልል ዘሊል
እንዳይኾን ደግሞ መልሶ ያስደነግጠዋል። አይሁድ በአጠቃላይ እንደዚ,
ዓይነት ጠባይ ነበራቸውና፤ በጎ ነገር በሚደረግላቸው ጊዜ በቀላሉ ይታበዩና
ይጠፉ ነበር። ስለዚህ እንደ ገና፦ “መንሹ በእጁ ነው” በማለት እነርሱን ወg
ማስደንገጥ ይመለሳል (ማቴ312)።
በመኾኑም አስቀድሞ ስለ ቅጣት እንደ ተናገረ፥ አሁንም እዚህ ላይ እንደ
ከዚህ በፊቱ ስለ ፈራጅና ስለ ዘለዓለማዊው ኵነኔ ተናገረ። “ገለባውን
በማይጠፋ እሳት ያቃጥላል” ማለቱ ስለዚህ ነውና። ከዚህም ጌታችን ኢየሱስ
ክርስቶስ እግዚአ ኵሉ እንደ ኾነ ታያለህ። በሌላ አንቀጽ ላይ “ገበሬው አባቴ
ነው" እንዳለ ኹሉ፥ እርሱ (ጌታችን) ራሱም ገበሬ እንደ ኾነ ከዚህ ትረዳለህ
(ዮሐ.15፡1)። በመኾኑም ስለ ምሳር ስለ ተናገረ ፍርዱ (በፍጡራን እንዳለው
ዓይነት) ድካምን የሚጠይቅና ለመለየትም ከባድ እንደ ኾነ እንዳታስብ
በሌላ ንጽጽር ይህ ቀላል እንደ ኾነ፣ ዓለሙ ኹሉ የእርሱ ፍጥረት እንደ ኾነ
አሳየህ፤ ጥንቱንም የእርሱ ፍጥረታት ያልኾኑትን አይቀጣቸውምና። ርግጥ
ነው፡ ለአሁን ኹሉም (ስንዴውና ገለባው) ተደባልቀዋል፤ ያን ጊዜ ግን
እነዚህን መለየት እጅግ ቀላል ነው። ምንም እንኳን ስንዴው በዐውድማው
ላይ ሳለ በየገለባው መሃል ላይ አልፎ አልፎ ብቻ የሚታይ ቢኾንም ወደ
ጎተራው ሲገባ ግን በቀላሉ ይለያል።
እንግዲህ “እሳተ ገሃነም የሚባል የለም ብለው የሚያምኑት ሰዎች አሁን
ወዴት አሉ? በዚህ የመጥምቁ ዮሐንስ ትምህርት ላይ ኹለት ነጥቦች በግል
ተነግረዋልና። የመጀመሪያው “በመንፈስ ቅዱስ ያጠምቃችኋል" ያለው ሲኾን
ሌላኛውም የማይታዘዙትን በማይጠፋ እሳት እንደሚያቃጥላቸው የተናገረው
ነው። ስለዚህ ይህ ቅቡል ከኾነላቸው፥ ያም በርግጥ ሊቀበሉት ይገባቸዋል።
አዎን፥ መጥምቁ ዮሐንስም ወድያውኑ ስለ እነዚህ ስለ ኹለቱም አሰናስሎ
የተናገረው ለዚህ ነው። ስለ ኣንዱ መኖር በመናገር አብሮም ሊመጣ ስላለው
ስለ ሌላኛውም መኖር ለመናገር ወድዶ ነውና።
በልብ መታሰቡ፣ በቃል መነገሩ በቅዱሳት መጻሕፍትም መዘከሩ ከፍ ከፍ ይበልና ጌታችን ክርስቶስ ራሱም ብዙ ቦታ ላይ እንደዚህ ኣድርጎአል። ብዙ
ጊዜ ስለ እነዚህም፡ የእነዚህ ተቃራኒ ስለ ኾኑ ስለ እነዚያም በተመሳሳይ
መንገድ ተናግሮአል ሊመጡ ስላሉ ኹለት ነገሮች ተናግሮአል" አንደኛውን
በዚህ ዓለም ያከናወነው ሲኾን፡ ኹለተኛው ግን ሊመጣ ባለው ዓለም
የሚያከናውነው ነው። ይኸውም በዚህ ዓለም ባከናወነው ቅቡል ነገር ሊመጣ
ያለውን ነገር ግልዕ ኣድርጎ ሊያሳይና ቅቡል እንዲኾን ወድዶ ነውና። ለምሳሌ
ስለ እርሱ ብለው ያላቸውን ኹሉ ለተዉ (ለናቁ) ሰዎች በዚህ ዓለም መቶ
ዕጥፍ አድርጎ እንደሚሰጣቸው፣ በሚመጣውም ዓለም የዘለዓለም ሕይወትን
እንደሚያወርሳቸው ቃል ኪዳን ገብቶላቸዋል (ማር.10፡30፣ ሉቃ.18፡30)።
በዚህ ዓለም በሚሰጣቸው ክብር የወዲያኛውንም ዓለም ክብር እርግጥ እንደ
ኾነ አረጋግጦላቸዋል። መጥምቁ ዮሐንስም እንደ ተመለከትነው ያደረገው
ልክ እንደዚህ ነው። ሊመጣ ያለውን ያስረዳ ዘንድ እንደ ዐረቦን እዚህ ኹለት
ነገሮችን አስቀምጦአልና፦ ጌታችን በመንፈስ ቅዱስ እንደሚያጠምቅና
በማይጠፋ እሳት እንደሚያቃጥል! ክብር ይግባውና ጌታችን ኢየሱስ
ክርስቶስ ሐዋርያትን፣ ሐዋርያትን ብቻ ሳይኾን ፈቃደኝነቱ ያላቸውን ሰዎች
ዕለት ዕለት በመንፈስ ቅዱስ ባያጠምቃቸው ኖሮ ሊመጡ ያሉት ነገሮችም
እውነት አይደሉም ብላችሁ መጠራጠር በተቻላችሁ ነበር። ነገር ግን እጅግ
የሚበልጠውና እጅግ የሚከብደው፣ ከሕሊናትም ኹሉ የሚርቀው እውነት
ከተፈጸመ (ከተደረገ)፣ ከዚህ በፊት መደረጉ ብቻም ሳይኾን ዛሬም ዕለት ዕለት
እየተፈጸመ ከኾነ፥ ሊመጣ ያለውንና ከዚህ እጅግ የሚቀለውን፣ ከሕሊናትም
የማይርቀውን እንደ ምን መካድ ይቻላችኋል? እንዲህም በመኾኑ መጥምቁ
ዮሐንስ፦ “በመንፈስ ቅዱስ በእሳትም ያጠምቃችኋል” ካለና በወዲያኛው
ዓለም ስለሚሰጡ በጎ በጎ ነገሮች ከተናገረ በኋላ፥ ዐረቦኑ ይበቃናል ብላችሁ
ልል ዘሊላን እንዳትኾኑ አስቦ ጨምሮ ስለ መንሽ ተናገረ፤ በዚሁ አንጻርም ስለ
ፍርድ አመለከተ። “ስለዚህ” ይላል መጥምቁ፦ “መጠመቃችን ለድኀነታችን
በቂ ነው ብላችሁ አታስቡ። ከተጠመቃችሁ በኋላ ልል ዘሊላን ከኾናችሁ ምንም
ምን ረብ ጥቅም አይሰጣችሁምና።” ከተጠመቅንም በኋላ ምግባር ትሩፋት
መያዝ ያስፈልፈልገናልና፤ የትኅርምት ሕይወትን ገንዘብ ማድረግ ያሻልና።
ስለዚህ ስለ ምሳር በመናገር ጸጋውን ለመቀበል እንዲሽቀዳደሙና እንዲጠመቁ
አፋጠናቸው። ልጅነትን ከተቀበሉ በኋላም ምግባር ትሩፋትን ያበዙ ዘንድ
ሽቶ ስለ መንሽና ስለማይጠፋ እሳት በመንገር እንደ ገና አስጠነቀቃቸው።
ስላልተጠመቁ ሰዎች ለብቻ ሳይናገርና ጠቅልሎ፦ “መልካም ፍሬ የማያፈራ
ዛፍ ኹሉ ይቈረጣል” በማለትም ኢአማንያን ኹሉ እንደሚቀጡ ተናገረ
(ማቴ.3፡10)። ስለ ተጠመቁ ሰዎች ሲናı ግን፦ “ዐውድማውን የሚያጠራበት
መንሽ በእጁ ነው" በማለት የመለየት ሥራ እንደሚሠራ ተናገረ (ማቴ.3፡12)።
ምክንያቱም ከተጠመቁ በኋላ ለእምነታቸው የሚገባ ሕይወትን የማያሳዩ ብዙ ሰዎች ይኖራሉና።"
ስለዚህ ከእንግዲህ ወዲሀ አንድ ሰውስ እንኳ ገለባ አይኹን። አንድ ሰውስ
እንኳ አንድ ጊዜ ወደ ፊት ሌላ ጊዜም ወደ ኋላ እያለ አያወላውል። አን
ሰውስ እንኳ በክፉ ((ኃጣውዕ) ፍትወታት አይያዝ እንዲሁ ወደሚነዱት,
ቡቀላሉ አይወሰድ= አንተ እስከ መጨረሻው ድረስ ስንዴ ኾነህ ከጸናህ
ፈተና ቢገጥምህም እንኳን ምንም ዓይነት ክፉ መከራ አያገኝህምና=
ከገለባው ጋር በዐውድማው ላይ ብትኾንም እንኳን፣ እንደ ሰይፍ ስል የኾ
መንኮራኩር በላይህ ላይ ቢሽከረከርም እንኳን፥ ስንዴ ኾነህ እስከ ጸናህ ድረስ
መንኮራኩሩ አንተን አይፈጭህም። ከስንዴነት ወጥተህ ድኩም ወደ ኾነው
ወደ ገለባነት ከተመለስህ ግን፥ በዚህ ዓለም ብዙ የብዙም ብዙ መከራን
ትቀበላለህ፡ ከሰዎች ኹሉ ይልቅ የተናቅህ ትኾናለህ፤ በወዲያኛውም ዓለም
ትሉ ወደማያንቀላፋው እሳቱም ወደማይጠፋው እሳተ ገሃነም ትጣላለህ
እንደ ገለባ የኾኑ ሰዎች ኹሉ በወዲያኛው ዓለም ካለው የዘለዓለም እሳት
ባፊት በዚህ ዓለም በፍትወታት እሳት ይቃጠላሉና። ገለባ ለእንስሳት ምግብ
እንደ ኾነ ኹሉ፥ እንደ ገለባ የኾኑ ሰዎችም የእሳተ ገሃነም ጭድና ምግብ
ናቸውና።
“ሰዎችን እንደ ሥራቸው መጠን ይከፍላቸዋል (ይፈርድባቸዋል) ብሎ በቀጥታ
ተናግሮ ቢኾን ኖሮ፡ ሰማዒው እንደሚፈለገው ትምህርቱን አይቀበለውም
ነበር መጥምቁም ይህን ስለ ተረዳ ሰማዒው በቀላሉ እንዲያምነውና
እንዲቀበለው አስቦ ትምህርቱን ምሳሌአዊ በኾነ መንገድ አቀረበው። ክብር
ይግባውና ጌታችን ኢየሱስ ክርስቶስም አብዛኛውን ጊዜ ያስተምር የነበረው
በዚህ መንገድ ነው፡ በዐውድማ በምርት በወይን በወይን መጭመቂያ
በእርሻ፣ በመረብ በዓሣ ማጥመድ ሌሎች እነርሱ ለዕለት ተዕለት ሥራ
የሚጠቀሙባቸውንም ነገሮች ምሳሌ በማድረግ ያስተምራቸው ነበር።
መጥምቁ ዮሐንስም እዚህ ላይ ያደረገው ልክ እንደዚህ ነው። የመንፈስ
ቅዱስን መሰጠት አጉልቶ አብራርቶ ለማስተማር የተጠቀመበት መንገድ
ነው። “ኃጢአትን ለማስተሥረይ መንፈስ ቅዱስንም ለመስጠት ሥልጣን
ያለው ሲኾን፡ እነዚህን ነገሮች ማድረግማ እንዴት? ማለቱ ነውና።
እንግዲህ ከትንሣኤውና ከፍርዱ በፊት ሊፈጸም ያለውን ምሥጢር እንዴት
አሁን እንደ መሠረት ኾኖ ሊቀመጥ እንደ መጣ ታስተውላለህን (ዕብ.6
“መጥምቁ ዮሐንስ፥ ጌታችን ክርስቶስ ከተጠመቀ በኋላ ስለሚያደርጋቸው
ምልክቶችና ድንቆች ያልተናገረውስ ለምንድን ነው?” ሊባል ይችላል።
ከኹሉም ይልቅ የሚበልጠው ይህ (በመንፈስ ቅዱስ በእሳትም መጠመቅ)
ስለ ነበረ ነው፤ ሌላውም ኹሉº ዓላማው ይህ ነበርና። በመኾኑም መጥምቁ
ዮሐንስ ዋና (አክሊል) የኾነውን ነገር በመናገር ሌላውን ኹሉ በእርሱ
ጠቅልሎ መናገሩ ነበር፦
ሞት መዋጡን፣ ኃጢአት መወገዱን፣ ርግማን መሻሩን፣
ያ ለዘመናት የቆየው ጦርነት ማብቃቱን፥ ይልቁንም ወደ ገነት መግባታችንን፣
ወደ መንግሥተ ሰማያት ማረጋችንን፣ ከቅዱሳን መላእክት ጋር ኣገራችን በሰማይ መኾኑን፣
የክብሩ ወራሽ የስሙም ቀዳሽ መኾናችንን መናገሩ ነበር - ከኹሉም
ይልቅ የሚበልጠው ይህ ነውና።
በመኾኑም ይህን በመናገር፦ ስለ ሰውነታችን መነሣትን፣ ጌታችን ስላደረጋቸው
ተአምራት ኹሉ፣ የመንግሥቱ ወራሾች መኾናችንን፣ “ዓይን ያላየው፥ ጆሮም
ያልሰማው በሰውም ልቡና ያልታሰበ" ክብር ኹሉ ተካፋዮች መኾናችን
እየመሰከረ ነበር (1ኛ ቆሮ.2፡9)። እነዚህን ኹሉ የሰጠን መጀመሪያ ያንን
የጸጋ ስጦታ ሰጥቶን ነውና። በመኾኑም ጌታችን ከተጠመቀ በኋላ ወዲያው
ስለሚያደርጋቸውና ማንም ሰው ተመልክቶ ግንዛቤ ሊወስድባቸው ስለሚችሉት
ድንቆችና ምልክቶች መናገር ለጊዜው አላስፈላጊ ነበሩ። ከእነዚህ ይልቅ
እነርሱ ሊጠራጠሩአቸው የሚችሉትን ነገሮች፡ ለምሳሌ ኢየሱስ ክርስቶስ
የእግዚአብሔር አብ የባሕርይ ልጁ መኾኑን፣ ከንጽጽር ሕግ ውጭ በኾነ
መንገድ ከመጥምቁ ዮሐንስ እንደሚበረታ፣ “የዓለሙን ኃጢአት የሚሸከም”
መኾኑን፣ እርሱ ራሱ ስለምናደርገው ማናቸውም ነገር የሚጠይቀን መኾኑን፣
የምንከፍለው ዋጋ በዚህ ዓለም ብቻ የተወሰነ እንዳልኾነና ይልቁንም
በወዲያኛውም ዓለም ለዚህ የሚገባ ቅጣት እንደሚያገኘን ተናገረ" እነዚህን
ነገች ገና በዓይናቸው አይተው የሚያረጋግጡአቸው አልነበሩምና"
(፰) ስለዚህ እነዚህን ነገሮች በማወቅ ገና በዐውድማው ላይ ሳለን ታላቅ የኾነ ትጋትን
እናሳይ። ስንዴ የነበሩት ብዙዎች እንኳን ገለባ መኾን ተችሎአቸዋልና
እኛም እዚሀ [ዐውድማ በተባለች ቤተ ክርስቲያን ውስጥ] እስካለን ድረስ ገለባ
ብንኾንም እንኳን [ንስሐ ገብተን] ስንዴ መኾን ይቻለናልና" ስለዚህ ል
ዘሊላን አንኹን ወይም የሚነፍሰው ነፋስ ኹሉ ጠርጎ የሚወስደን [ገለባ
አንኹን። [ንፋስ ገለባውን ከእኽል ለይቶ እንደሚወስደው፡ እኛም መንፈስ
ክርስቶስ ንስh ሳንገባና ኃጥአን ኾነን አግኝቶን ከማእከለ ጻድቃን እንዲለየን
ኾነን አንገኝ።] በሌላ መልኩ ደግሞ የቱንም ያህል ጥቂቶች ቢኾኑም እንኳን
ራሳችንን ስንዴ ከኾኑት አኀውና አኀት አንለይ። ስንዴ ከገለባ አንጻር ሲታይ
እጅግ አናሳ ቢኾንም ቅሉ በተፈጥሮ የሚበልጠው ግን እርሱ ነውና። ስለዚህ
ክቡድ በመኾኑ በቀላሉ በነፋስ የማይወሰደውን፣ ጽኑዑን፣ የማይቆረጠውንና
ወደ እቶን እሳት ተጥሎም የማይቃጠለውን ስንዴን እንጂ ከአፍአ አሸብርቀውና
ደምቀው የሚታዩትን ገለባዎችን [ቀሊላን ኃጥአንን] ብቻ አንመልከት
እነርሱ የተዘጋጁት በእሳት [በእሳተ ገሃነም] ለመቃጠል ነውና። ጌታችን
ኢየሱስ ክርስቶስም ገለባዎችን አብዝቶ የሚታገሣቸውና ዕድሜ የሚሰጣቸው
ስለ እነርሱ ረብ ጥቅም ብሎ ነው፤ ከስንዴው ጋር በአንድነት ሲኖሩ ወደ
ስንዴ መቀየር ይቻላቸው ዘንድ ነው። ስለዚህ ኹላችንም የክብር አክሊልን
እንድናገኝና ብዙዎች ከክፉ መንገዳቸው ተመልሰው ወደ በጎ ጎዳና ይገቡ
ዘንድ መከሩ፣ ገለባውና ስንዴው የሚለዩበት ወቅት ይኸውም ፍርዱ ገና ነው።
ስለዚህ ይህን ምሳሌ ሰምተን እንንቀጥቀጥ። መቼም ቢኾን መች የማይጠፋ
እሳት ነውና። “የማይጠፋ እሳት መባሉ እንዴት ነው? እሳት ኾኖ ሳለ እንዴት
ነው የማይጠፋው?” ሊባል ይችላል። ይህች እኛ ኹላችንም የምናውቃት ፀhይ
ከተፈጠረችበት ጊዜ አንሥቶ ሳትጠፋ እያቃጠለች እንደ ኾነ አላየህምን? ሊቀ
ነቢያት ሙሴ ቍጥቋጦው ሲነድድ፡ ነገር ግን ቍጥቋጦው አለመቃጠሉን
አልተመለከትህምን? ስለዚህ ከዚህ ከማይጠፋው እሳት ታመልጥ ዘንድ
የምትሻ ከኾነ አስቀድመህ ምጽዋትን አድርግ፤ ያም እሳት አያገኝህም። ገና
በዚህ ዓለም ሳለህ ይሀን የምነግርሀን የምታምን፣ አምነህም ከዚያ ማምለ
የኾነውን የምታደርግ ከኾነ ወደ ወዲያኛው ዓለም ስትኼድም የእቶኑ እሳት
አያገኝህም። ገና በዚህ ዓለም ሳለህ ይህን የምነግርህን የማታምን፣ ሳታምንም
ከዚያ ማምለጫ የኾነውን የማታደርግ ከኾነ ግን፥ ከገቡ በኋላ መልሶ መውጣት
ወደማይቻለው ወደዚያ ስትኼድ ሳይጠፋ ማቃጠሉን ታውቀዋለህ። ገና በዚህ
ዓለም ሳሉ የቀና የተስተካከለ (ኦርቶዶክሳዊ የኾነ) ሕይወትን ያላሳዩ ሰዎች
ወደ ወዲያኛው ዓለም ከኼዱ በኋላ የሚያደርጉት ልመናና ዋይታ በእውነት
ያለ ሐሰት ከቅጣቱ አይታደጋቸውምና። እምነት ብቻ በቂ አይደለምና።
የሚቀጡ ቢኾኑም ቅሉ እንዲህስ አጋንንትም ይንቀጠቀጣሉና (ያዕ.2፡19)።13
( ስለዚህ ራሳችንን መመልከት፣ መመልከት ብቻም ያይደለ በጎ ሥራን መሥራት
እጅግ ያስፈልገናል። በዚህ ጉባኤ አዘውትረን የምንገናኘውም ለዚህ ነውና።
አዎን፥ በዚህ ጉባኤ አዘውትረን የምንገናኝበት ምክንያት እንዲሁ በዘፈቀደ
ወደ ጉባኤው እንድትመጡ በተደጋጋሚ እዚህ በመምጣታችሁ ጥቂት ፍሬም
ማፍራት እንድትችሉ ነውና። በየጊዜው እዚህ እየመጣችሁ ሳለ ምንም ፍሬ
ሳታፈሩ ወደ ቤታችሁ የምትመለሱ ከኾነ ግን ወደ ጉባኤው መምጣታችሁና
ትምህርታችንን ማዳመጣችሁ ምንም ጥቅም የለውም።
ልጆቻችን እንዲማሩ ብለን ወደ መምህራን ስንልካቸው፥ ወደ መምህራኑ
በመኼዳቸው ምንም የሚያገኙት ጥቅም (ዕውቀት) እንደሌለ ብንገነዘብ
መምህራኑን እጅግ ልንወቅሳቸው እንጀምራለን። መውቀስ ብቻም ሳይኾን
ልጆቻችንን ወደ ሌሎች መምህራን እንልካቸዋለን። እንኪያስ ለእንደዚህ
ዓይነት ምድራዊ ነገሮች የምናሳየውን ትጋት ያህል ለሰማያዊ ነገሮች የማናሳይ
ከኾነ፥ ይልቁንም የልቡናችን ጽላት ምንም ምን ሳንጽፍበትና እንዲሁ በባዶ
ኹልጊዜ ወደ ቤታችን የምንመለስ ከኾነ'ማ ሊደረግልን የሚችል ይቅርታ እንደ
ምን ያለ ይቅርታ ነው? በቍጥር እጅግ ብዙና ታላላቅ መምህራን እዚህ አሉና#
ከነቢያትና ከሐዋርያት ከአርእስተ አበውና ከቅዱሳን ሰዎች ኹሉ የማያንሱ
መምህራን በእያንዳንዱ አጥቢያ ቤተ ክርስቲያን አሰማርተንላችኋልና።
ነገር ግን ይህም ተደርጎ ፍሬ አላፈራችሁም " ከመዝሙረ ዳዊት ኹለት
ወይም ሦስት ምዕራፎችን ከደገማችሁና ልቡናችሁ ሳይሰበሰብ የተለመደውን
ጸሎት ካደረሳችሁ በኋላ ይህ ለድኅነታችሁ በቂ እንደ ኾነ አድርጋችሁ
ታስባላችሁ።1 ነቢዩ ወይም በነቢዩ አድሮ እግዚአብሔር፦ “ይህ ሕዝብ
በከንፈሮቹ ያከብረኛል፤ ልቡ ግን ከእኔ የራቀ ነው" ብሎ የተናገረውን
አላደመጣችሁምን (ኢሳ.29፡13 ማር.7፡6)?
ስለዚህ ዕድል ፈንታችን ጽዋ ተርታችን ይህ እንዳይኾን ዲያብሎስ በልቡናችሁ
ጽላት ላይ የጻፋቸውን ቃላት ወይም አሳቦች ፋቁአቸው። የምወደውን ቃለ
እግዚአብሔር ያለ ፍርሐት እጽፍበት ዘንድም ከዚህ ዓለም ጫጫታና ሁከት
ነጻ የኾነውን ልባችሁን ስጡኝ" በልቡናችሁ ሰሌዳ ላይ እስከ አሁን ድረስ
ክዲያብሎስ ላት ክbማኛነት ከምኞት ከምቀኝነትና ከቅናት በቀር
ሌላ ምንም እይታየኝምና" በመኾኑም የልቡናችሁን ሰሌዳ ወስጄ ማን0ብ
አልቻልሁም" በየሳምንቱ በጌታ ቀን (እሑድ እሑድ)ጽፈንባችሁ ወደ ቤታችሁ
እድትኼዱ የምናደርጋቸውን ቃላት አላገኘኋቸውምና" ያገኘኋቸው እዚህን
ሳይኾን በእነዚህ ፈንታ በአግባቡ የማይነበቡና የተሞነ…ሩ ፊደላትን
ነውና" እነዚህን የማይነበቡና የተሞነጨሩ ፊደላትን አጥፍተን ከመንፈ
ቅዱስ የኾኑትን ጽፈንባችሁ ስታበቁ፡ ከዚህ ስትኼዱና የልቡናችሁን ሰሊ
እንደ ገና ሰይጣን እንዲጽፍባቸው ስለምታደርጉ እኛ በጻፍንባቸው ፈን.
የራሱ የኾኑትን እንዲጽፍባችሁ ታደርጋላችሁና" እንግዲህ የዚህ ኹሌ
መጨረሻ ምን እንደ ኾነ እኔ ምንም ባልነግራችሁም እንኳን፡ ኹሉም
ሰው በልቡ ያውቀዋል። በርግጥ እኔ ከእኔ የሚጠበቀውን ነገር ከማድረግና
እውነተኞቹን ቃላት በልቡናችሁ ሰሌዳ ላይ ከመጻፍ ወደ ኋላ አልልም። ይህን
ትጋታችንን ከንቱ የምታደርጉት ከኾናችሁ ግን እኛ ዋጋችን አይቀርብንም፣
እናንተን የሚያገኛችሁ ጉዳት ግን እንዲሁ ቀላል አይኾንም።
እንግዲህ ምንም እንኳን እኔ እናንተን ደስ የማያሰኛችሁን ነገር በደስታ
መናገርን ባልሻም፥ ደግሜ ግን እለምናችኋለሁ፤ እማልዳችሁማለሁ። በዚህ
አኳኋን ገና ፊደላትን ለይተው መጻፍ ያልቻሉ ሕፃናት የሚያሳዩትን ትጋት
እናንተም ገንዘብ ታደርጉት ዘንድ እማልዳችኋለሁ። ሕፃናት መጀመሪያ
የፊደላትን ቅርጽ መለየትን ይለማመዳሉ። ከብዙ ፊደላት መካከል አንዱን
ከ:ንዱ መለየት ሲጀምሩም በዚህ መነሻነት ወደ ንባብ ይኼዳሉ= እኛም
ልክ እንደነዚህ ሕፃናት እናድርግ። ምግባራትን በየፈርጁ በየፈርጁ አድርገን
እንከፋፍላቸው። ከዚያም መጀመሪያ መሐላን ስለ ማስወገድ ወይም ቃልን
ስላለማጠፍ ወይም ክፉ ንግግር ስላለመናገር እንለማመድ። ሕፃናት ፊደላትን
በቅጡ ሲለዩ ወደ ንባብ እንደሚኼዱ እኛም እነዚህን ተለማምደን ስንርስ
ወደ ሌላ ደግሞ እንቀጥል" ቅናትን ርኵሰትን ሆዳምነትን ሰካርነትን፣
ቍጡነትን፣ ሐኬተኝነትን ወደ ማስወገድ እንቀጥል። እነዚህን ማስወገድ
የተቻለን እንደ ኾነም የመንፈስ ፍሬዎች ወደ ኾኑት ራስን ወደ መግዛት
ሆድን ቸል ወደ ማለት ወደ ትዕግሥት ወደ ጽድቅ ከኩራት በላይ
ይቻለናል" ስለዚህ እነዚህን አንዳቸውን 1አንዳቸው ጋር አስተባብረን ወዶ
ወደ መኾን፣ በመንፈስ ትሑታንና የምንንቀጠቀጥ ወደ መኾን መሸጋገር
መያዝ እንደግ በልቡናችን ጽላትም ላይ እንጻፋቸው"
እነዚህንም ኹሉ በቤታችን ከባልንጀሮቻችን ከሚስታችን ከልጆቻችን
[እንደዚሁም ከሠራተኞቻችን] ጋር እንለማመዳቸው" ለጊዜውም ከላይ
አስቀድመን እንለማመዳቸው ካልናቸውና ከቀላሎቹ እንጀምር። ለምሳሌ
አንድ ሕፃን አንዲትን ፊደል እስኪለይ ድረስ እንደሚለማመደው አለመማልን
እንለማመድ። በቤታችን ይህችን ፊደል አዘውትረን እንለማመድ። በርግጥ
በቤታችን ውስጥ ይህችን ፊደል መጻፍ ስንለማመድ የሚያደናቅፉን ነገሮች
ይኖራሉ። ለምሳሌ አንዳንድ ጊዜ ሠራተኛ የቤቱን አባወራን ልታስቈጣው
ትችላለች። በሌላ ጊዜም ሚስቱ ልታናድደውና ልታስቈጣው ትችላለች።
አንዳንድ ጊዜ ደግሞ ሥርዓት የለሽ የኾነ ልጁ እንዲዝትና እንዲምል
ሊገፋፋው ይችላል። እንግዲህ በቤትህ ውስጥ እነዚህ ኹሉ ሲፈትኑህ ሳትቈጣ
መሐላን መራቅ ከተቻለህ ከቤትህ ውጭም በቀላሉ አትበገርም።
አዎ፥ በዚሁ መንገድም ማንንም ከመሳደብና ከማንጓጠጥ ራስህን ወደ መጠበቅ
ታድጋለህ። ሚስትህን፣ ወይም ሠራተኛህን፣ ወይም በቤትህ ውስጥ ካሉት
አንዱንም ባለመሳደብ የምትለማመድ ከኾነ፥ ከቤትህ ውጭም [ለምሳሌ በሥራ
ቦታህም] በቀላሉ አትሳደብም። ሚስትም ይህን ወይም ያንን ሰው ስታሞግስ
አልያም ደግሞ እንዲሁ ስትነጫነጭ ባልዋ ክፉ እንዲናገር የምታነሣሣበት
ጊዜ ቀላል (ጥቂት) አይደለም። አንተ ግን ሚስትህ ስለዚያ ስላሞገሰችው ሰው
ክፉ ላለመናገር ተለማመድ፤ ኹሉንም በትዕግሥት እለፈው። ሠራተኛህ ስለ
ሌሎች ጌቶች (አሠሪዎች) አንሥታ ያሞገሰች እንደ ኾነም በደግነትህ ጽና
እንጂ ውስጥህ አይረበሽ" ቤትህ እንደዚህ ልታሻሽላቸው በምትፈልጋቸው
ምግባራት ዝርዝር የተሞላ ይኹን፤ ቤትህ የምግባር ትምህርት ቤት ይኹን።
ራስህን በዚህ ትምህርት ቤት የምታሠለጥን ከኾነም በውጭው [ለምሳሌ
በሥራ ቦታህ] ፍጹም ጥበብን በተሞላበት አኳኋን [ከገቢረ ኃጢአት ርቀህ
በምግባር በትሩፋት በልጽገህ] መዋል ይቻልሃል።
ውዳሴ ከንቱን ከማራቅ አንጻርም ልክ እንደዚህ አድርግ= ከሚስትህና
ከሠራተኞችህ ጋር ስትኾን ከንቱ ውዳሴን ላለመሻት ራስህን የምታስለምድ
ከኾነ ከሌላ ሰው ጋር በዚህ ምኞት አትያዝምና። ምንም እንኳን ይህ ደዌ
ከማንም ጋር ሲኾኑ እጅግ ጽኑዕና አደገኛ ቢኾንም፥ በተለይ ሴት ልጅ
ስትኖር ግን ከሌላው ጊዜ በላይ እጅግ አደገኛ ነው። ስለዚህ ሚስት (ሴት)
ባለችበት በቤታችን ይህን ማራቅ ከተቻለን፥ ከቤታችን ውጭ ከሌሎች ሰዎች
ጋር ስንኾንም ይበልጥ በቀላሉ ድል ማድረግ ይቻለናል።
ከሌሎችና እነዚህን ከመሰሉ ፆሮች አንጻርም በተመሳሳይ መንገድ በቤታችን
ልንለማመዳቸው ይገባናል፤ ዕለት ዕለት በእነዚህና እነዚህን በመሰሉት ላይ
ልንሠለጥንባቸው ይገባናል።
የምናደርገው ልምምድ ይበልጥ ቀላል እንዲኾንልንም ግብ ያደረግነው
ዓላማችን ምናልባት በአግባቡ መከወን ካልቻልን ለራሳችን ቀኖና እናብጅ።
ያበጀነው ቀኖናም ሽልማትን - ታላቅ የኾነ ትርፍን የሚያመጣልን እንጂ
ጉዳት የሚያመጣብን ኣይኹን" ለምሳሌ እንለማመደዋለን ያልነውን ዦ
ድረ7 እንደምንችለውና እንደሚገባን ማከናወን ካልቻልን ጠበቅ ያለ
ጦምን በመሬት ላይ መተኛትንና ሌሎች እነዚህን የመሰሉ የትኅርምት
ተግባራትን እንደ ቀኖና ማበጀት እንችላለን" እንደዚህ ያሉ ቀኖናዎችን
በራሳችን ላይ ስናበጅ የምናገኘው ጥቅም ዘርፈ ብዙ ነውና። በዚህ ዓለም
ጥፁም የኾነ ምግባርን ገንዘብ አድርገን እንኖራለን በወዲያኛውም ዓለም
ጣዕመ መንግሥተ ሰማያትን እንወርሳለን፥ ለዘለዓለምም የእግዚአብሔር
ወዳጆች ኾነን እንኖራለን። ነገር ነገ ግን ከዛሬ ጀምሮ ከዚህ በፊት እንደ ኾነው እንዳይኾን፣ እዚህ የነገርናችሁን
አድንቃችሁ አጨብጭባችሁም ስታበቁ ከዚህ ከኼዳችሁ በኋላ በአንድ
ጊዜ እንዳትጥሉት ምናልባት ዲያብሎስ የልቡናችሁን ጽላት አግኝቶ እነዚህን
የጻፍንባችሁን በጎ በጎ ቃላት ሰርዞ የራሱ የኾኑትን እንዳይጽፍባችሁ፡ እያንዳንዱ
ሰው ወደ ቤቱ ሲመለስ የገዛ ሚስቱን ይጥራት፤ እነዚህንም ነገሮች ይንገራት=
እንድትረዳው ይንገራት ከዛሬ ጀምሮም ወደ ተግባር መለማመጃ ትምህርት ቤት
ይግባ= ኃይለ መንፈስ ቅዱስንም ተጠቅሞ ራሱን በእነዚህ ነገሮች ላይ ይሹምምናልባት በልምምድ ቦታውና ጊዜው ላይ አንዴ ኹለቴ፣ ብዙ ጊዜ ብትወድቅም
እንኳን እንደ ገና ተነሣ፥ ተጋድሎህንም ቀጥል እንጂ በፍጹም ተስፋ አትቁረጥ=
በዚሀ ረገድ ዲያብሎስን ድል ነሥተህ የክብር አክሊልን በራስህ ላይ እስክትደፋ
º በወዲያኛውም ዓለም ብል ነቀዝ የማያበላሽው፥ ሌባም የማይሰርቀው የምግባር
መዝገብን እስክታኖር ድረስ በፍጹም ተስፋ አትቁረጥ።
በዚህ መንገድ በምግባር ልምምድ ራስህን የምታሳድግና የምታበቃ ከኾነም
በምትሰንፍበት ጊዜም እንኳን ቢኾን ትእዛዛተ እግዚአብሔርን የምታፈርስ
ኣትኾንም፡ ጽኑዕ መኾን የአንተነትህ መገለጫ ይኾናልና። አዎን፡ መተኛት
መብላት መጠጣት መተንፈስ ለእኛ ቀሊላን እንደ ኾኑ ኹሉ ምግባር ትሩፋት
መያዝም ስንለማመዳቸው እንደዚሁ ቀሊላን ይኾኑልናል። ያ ማንም የማይወስድብን
ደስታንም እናጭዳለን= ወጀብ በሌለበት ወደብ (በመንግሥተ ሰማያት) እናርፋለን=
ዘለዓለዊ የኾነ ጸጥታንም እናገኛለን። በዚያች ቀንም ታላቅ የኾነ የምግባር
ፅቃችንን የጫነች መርከባችንን ወደዚያች ከተማ (ወደ ሰማያዊት ኢየሩሳሌም)
ይዘን እንኼዳለን= የማይጠፋ የድል አክሊልን እንቀዳጃለን። ዛሬም ዘወትርም
እስከ ዘለዓለሙ ድረስ ክብርና ጌትነት የባሕርይ ገንዘቡ የኾነው ጌታችን ኢየሱስ
ክርስቶስ በለጋስነቱና ሰውን በመውደዱ ለኹላችንም ይህን ያድለን፥ አሜን!
