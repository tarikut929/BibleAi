ዚያም ወራት መጥምቁ ሐንስ መንግሥተ ሰማያት ቀርባለችና ንስሐ
ግቡ' ብሎ በይሁዳ ምድረ በዳ እየሰበከ መጣ” (ማቴ.31-2)( “በዚያም ወራት” ሲል እንዴት ነው? ጌታችን ሕፃን እያለ፣ ወደ ናዝሬትም
በመጣ ጊዜ ማለት ሳይኾን ወንጌላዊው ሉቃስ እንደሚነግረን መጥምቁ
ዮሐንስ ከሠላሳ ዓመታት በኋላ በመጣ ጊዜ [የዮርዳኖስ አውራጃ በምትኾን
በይሁዳ ምድር በዳ ሲያስተምር ደረሰ] ማለቱ ነው (ሉቃ.3፡23)።
ታዲያ “በዚያም ወራት” ያለው እንዴት ነው? በዚያ ቅጽበትና ሰዓት
የሚከናወነውን ብቻ ሳይኾን ከብዙ ዓመታት በኋላ የሚፈጸሙ ነገሮችንም
ቢኾን እንደዚህ ብሎ መናገር የመጽሐፍ ባሕል ስለ ኾነ ነው። ለምሳሌ
ጌታችን ወደ ደብረ ዘይት መጥቶ ተቀምጦ ሳለ ደቀ መዛሙርቱ ወደ
እርሱ ቀርበው የመምጣቱንና የኢየሩሳሌምን መፍረስ ጠይቀዉት ነበር።
ነገር ግን በኢየሩሳሌምና መፍረስ በዳግም ምጽአቱ መካከል ያለውን የጊዜ
ብዛት እንደ ምን የበዛ እንደ ኾነ ታውቁታላችሁ። በሌላ አገላለፅ ስለ ዋና
ከተማዋ መጥፋትን በተናገረና በዚያም ላይ ትምህርቱን ፈጽሞ የዳግም
ምጽአቱን ነገር ወደ መናገር በተሽጋገረ ጊዜ “በዚያን ጊዜ መጨረሻው
ይመጣል” ብሎአል (ማቴ.24፡23)። እዚህ ላይ “በዚያን ጊዜ” በማለቱ
ግን [በንጽጽር] ያን ጊዜ የሚኾኑትን ነገሮች ለማመልከት ብቻ እንጂ
የኢየሩሳሌም ከተማ መፍረስና ዳግም ምጽአቱ እኩል ይኾናል ሲል
አይደለም" አሁንም እዚህ ላይ “በዚያም ወራት” ብሎ መናገሩ በዚህ
አገባብ ነው" ይህ ኃይለ ቃል ከሠላሳ ዓመታት በኋላ ከሚኾነው ነገር ጋር
አያይዞ ሊነግረን ፈልጎ እንጂ “ናዝራዊ ይባላል” ካለው ጋር ቀጥሎ ባሉት
ቀናት የተከናወነውን ሊገልጥልን ሽቶ አይደለምና"
“ነገር ግን ጌታችን ኢየሱስ ክርስቶስ ይጠመቅ ዘንድ ከሠላሳ ዘመን በኋላ
መምጣቱስ ስለ ምንድን ነው?" ተብሎ ሊጠየቅ ይችላል" ከተጠመቀ በኋላ
ኦሪትን ያሳልፋት ዘንድ' ስለ ነበረው ነው። በመኾኑም እስከዚህ ጊዜ [እስከ
ሠላሳ ዘመኑ] ድረስ ኃጢአትን ኹሉ ቈጥራ የምትናገረውን ኦሪት እየፈጸማት
ነበር። ይኸውም “እርሱ ሊፈጽማት ስላልቻለ አሳለፋት (ሻራት)” ብሎ የሚናዢ
ሰው እንዳይኖር ነው። ፍትወታት እጅግ አይለው የሚፈትኑን [በዕድሜያችን
ኹልጊዜ አይደለምና። ከዚህ ይልቅ በዕድሜያችን መጀመሪያ ላይ ገንኖ
የሚስተዋልብን ብዙ አሳበ ቢስነትና ፍርሐት ነው። ቀጥሎ በዚህ ዓለም
መደሰትን እንደ ገና ከዚህ ቀጥሎም በፍቅረ ንዋይ መያዝን (ሀብት ማካበት
መፈለግን) ያይልብናል። በመኾኑም ክብር ይግባውና ጌታችን ኢየሱስ
ክርስቶስ እነዚህ ነገሮች እስከሚያልፉበትና “ሙሉ ሰው” እስከሚባልበት
ዕድሜ ድረስ ሳይጠመቅ ሕግን ኹሉ እየፈጸመ ቆየ። ከዚህ በኋላም ይጠመቅ
ዘንድ መጣ፤ ሌሎች ትእዛዛትን ኹሉ ፍጹም ከመጠበቅ በተጨማሪ ይህን
ይጨምር ዘንድ መጣ።
ባኦሪት ከተሰጡት ትእዛዛት ውስጥ የመጨረሻይቱ ይህች እንደ ነበረች
መረዳት የምትሻ ከኾነም እርሱ ራሱ የተናገረውን አድምጥ፤ እንዲህ ያለውን፦
“ሕግን ኹሉ ልንፈጽም ይገባናልና” (ማቴ.3፡15)። እንዲህ ሲለው ነው፦
“ኦሪት የምታዝዛቸውን ትእዛዛት ኹሉ ፈጽመናል፤ ኣንዲት ትእዛዝስ እንኳ
አልተላለፍንም። ስለዚህ የቀረችው ይህች [ለነቢያት መታዘዝ] ስለ ኾነች
እርስዋንም ጨምረን ልንፈጽማት ይገባናል" ይህችን ያደረግን እንደ ኾነ
“ሕግን ኹሉ' እንፈጽማለንና።” እዚህ ላይ “ጽድቅን” ብሎ የጠራው ትእዛዛተ
ኦሪትን ኹሉ መፈጸምን ነውና።
() በመኾኑም ጌታችን ክርስቶስ ይጠመቅ ዘንድ የመጣው በዚህ ምክንያት እንደ
ኾነ ታወቀ ተረዳ። ነገር ግን ይህ ጥምቀት ለእርሱ (ለጌታችን) የተዘጋጀው
ለምንድን ነው? እግዚአብሔር ራሱ አነሣስቶት እንጂ የዘካሪያስ ልጅ መጥምቁ
ዮሐንስ ራሱ ይህን እያከናወነ አልነበረምና" ይህንንም ወንጌላዊው ሉቃስ፡
“የእግዚአብሔር ቃል ወደ ዘካርያስ ልጅ ወደ ዮሓንስ በምድረ በዳ መጣ ሲል
ግልፅ አድርጎታል (ሉቃ.3፡2) ይኸውም ትእዛዘ እግዚአብሔር ሲል ነው።
እርሱም ራሱ፡ “እኔም አላውቀውም ነበር፥ ዳሩ ግን በውኃ አጠምቅ ዘንድ
የላከኝ እርሱ፡ መንፈስ ቅዱስ ወርዶ ሲቀመጥበት የምታየው፥ በመንፈስ
ቅዱስ የሚያጠምቅ እርሱ ነው' ኣለኝ" ብሎኣል (ዮሐ.1፡33)። እንዲያጠምቅ
የተላከውስ ለምንድን ነው? ይህንንም ራሱ መጥምቁ ዮሐንስ ግልፅ አድርጎ
ነግሮናል፤ እንዲህ ሲል፦ “እኔም አላውቀውም ነበር፥ ዳሩ ግን እስራኤል
እንዲያውቁት፥ ስለዚህ እኔ በውኃ ላጠምቅ መጣሁ” (ዮሐ.1፡31)።
ብቸኛው ምክንያት እስራኤል እንዲያውቁት (እንዲያምኑበት) ከነበረ
ታዲያ፥ ወንጌላዊው ሉቃስ፦ “ስለ ኃጢአት ሥርየት ለንስሐ የሚያበቃ
ጥምቀትን እየሰበከ በዮርዳኖስ ዙሪያ ወዳለችው ሀገር ኹሉ መጣ ለምን
አለ (ሉቃ.3፡3)? ምንም እንኳን እርስዋ ራስዋ ሥርየተ ኃጢአትን የምታሰጥ
የነበረች ባትኾንም፥ ከጌታችን ትንሣኤ በኋላ ልትሰጥ ስላለችው ሥርየተ
ኃጢአት ሲያመለት እንዲህ አለ። ከጌታችን ትንሣኤ በኋላ፦ hእርሱ ጋር
ተቀብረናልና” (ሮሜ.6፡4፣ ቈላስ.2፡12)፤ አሮጌው ሰዋችንም ከእርሱ ጋር
ተሰቅሎአልና፤ ከመስቀሉ በፊትም መቼም ቢኾን መች ሥርየተ ኃጢአት
አልተደረገምና፥ ይህ ሊኾን የቻለው በደሙ ነውና" ንዑድ ክቡር የሚኾን
ጳውሎስም፦ “በዮሐንስ ጥምቀት” ሳይኾን “በጌታ በኢየሱስ ክርስቶስ ስም
በአምላካችንም መንፈስ ታጥባችኋል፥ ተቀድሳችኋል፥ ጸድቃችኋል” አለ (1ኛ
ቆሮ.6፡11)። በሌላ አንቀጽም፦ “ዮሐንስስ ከእርሱ በኋላ በሚመጣው በኢየሱስ
ክርስቶስ ያምኑ ዘንድ ለሕዝብ እየተናገረ በንስሐ ጥምቀት አጠመቀ አለ
(ሐዋ.19፡4)። “በንስሐ ጥምቀት" እንጂ “ስለ ሥርየተ ኃጢአት” አላለም=
መሥዋዕቱ ገና አልተሠዋም ነበርና፣ ጸጋ መንፈስ ቅዱስም ገና አልተሰጠም
ነበርና፣ ኃጢአትም ገና አልተወገደም ነበርና፣ ጠላትነትም ገና አልተሻረም
ነበርና፣ ርግማንም ገና አልጠፋም ነበርና፥ ሥርየተ ኃጢኣት እንደ ምን
ሊከናወን ይችል ነበር?
ታዲያ “ስለ ኃጢአት ሥርየት” ማለት ምን ማለት ነው?
አይሁድ ክቡዳነ ልብ ነበሩ፤ የገዛ ኃጢአታቸውንም በፍጹም የማያስተውሉ
ነበሩ። እጅግ በከፉ ኃጢአቶች ተይዘው ሳለ እነርሱ ግን አልፈው ተርፈው
በኹሉም ረገድ ራሳቸውን ጻድቃን አድርገው ይቈጥሩ ነበር= ከምንም ነገር
በላይ እንዲጠፉና ከእምነት እንዲወጡ ያደረጋቸውም ይህ ነበር= ለምሳሌ
ተወዳጅ ጳውሎስ፦ “የእግዚአብሔርን ጽድቅ ሳያውቁ የራሳቸውንም ጽድቅ
ሊያቆሙ ሲፈልጉ፡ ለእግዚአብሔር ጽድቅ አልተገዙም” በማለት የነቀፋቸው
ምክንያቱ ምን እንደ ኾነ ነግሮናል (ሮሜ.10፡3)። ጨምሮም፦ “እንግዲህ
ምን እንላለን? ጽድቅን ያልተከተሉት አሕዛብ ጽድቅን አገኙ፥ እርሱ ግን
ከእምነት የኾነ ጽድቅ ነው እስራኤል ግን የጽድቅን ሕግ እየተከተሉ ወደ
ሕግ አልደረሱም። ይህስ ስለ ምንድን ነው? በሥራ እንጂ በእምነት ጽድቅን
ስላልተከተሉ ነው” አለ (ሮሜ.9፡30-32)።
ስለ ኾነም ኃጢአታቸው ይህ ስለ ነበረ፥ መጥምቁ ዮሐንስ ሌላ ምንም ነገር
እያደረገ ሳይኾን የገዛ ኃጢአታቸውን [ፊት ለፊታቸው በማምጣት] እነርሱ
ራሳቸው እንዲያውቁት (እንዲያስተውሉት) እያደረጋቸው (እያሳወቃቸው)
መጣ። ሌሎች ነገሮች እንዳሉ ኾነው አለባበሱ ሳይቀር ስለ ንስሐና ስለ ኑዛዜ
የሚመሰክር ነበር= በስብከቱም ይህንን ይበልጥ ግልፅ አድርጎታል፤ “ለንስሐ
የሚገባ ፍሬ አድርጉ” ከማለት በቀር ሌላ ምንም አላላቸውምና (ማቴ.3
8)# የተወደደ ጳውሎስ እንደ ገለጠው የገዛ ራሳቸውን ጽድቅ ሊያቆሙ
ከመፈለጋቸው የተነሣም፥ የሚነገራቸው ነገር ይበልጥ መድኅኑንና ሥርየተ
ኃጢአትን ሽተው ሊያጓጓቸው ሲገባ ይባስኑ ክርስቶስን ከማመን እንዲወጡ
አደረጋቸው። መጥምቁ ዮሐንስ የመጣው ይህን ሊያሳያቸውና ንስሐ እንዲገቡ
ሊያስተምራቸው፣ እንዲቀ'ጡ ሳይኾን ንስሐ ገብተው ራሳቸውን ዝቅ ዝቅ
እንዲያደርጉና ኃጢአታቸውን ወቅሰውም ሥርየትን ለማግኘት እንዲፋጠኑ
ነበርና።
እስኪ ይህን እንዴት አድርጎ እንደ ነገራቸው እንመልከተው። ቅዱስ ሉቃስ፦
“የንስሐን ጥምቀት እየሰበካ በዮርዳኖስ ዙሪያ ወዳለችው ሀገር ኹሉ መጣ ካለ
በኋላ “ለኃጢአት ሥርየት” ብሎ ጨምሮአል። እንዲህ ሲል ነውና፦ “መጥምቁ
ዮሐንስ ንስሐ እንዲገቡ ኃጢአታቸውንም እንዲናዘዙ ያስተምራቸው የነበረው
እንዲቀጡ ብሎ ስቦ ሳይኾን ሊመጣ ያለውን የኃጢአት ሥርየት በቀላሉ
(ተዘጋጅተው) ይቀበሉት ዘንድ ነው። እነርሱ ራሳቸው ራሳቸውን ካልወቀሱ
በቀር ጸጋውን አይሹትምና፤ ጸጋውን ካልሻቱትም ሥርየትን አያገኙምና።”
ስለዚህ የጥምቀተ ዮሐንስ ዓላማ ለዚህ (ለሥርየተ ኃጢአት) የሚኾን መንገድ
መጥረግ ነበር። አስቀድሞ :ተገለጠው በተጨማሪ ብፁዕ ጳውሎስ፦ ከእርሱ
በኋላ በሚመጣው በኢየሱስ ክርስቶስ ያምኑ ዘንድ” ያለውም ሌላው የጥምቀቱን
ዓላማ ሲያስረዳ ነው (ሓዋ.19፡4)። ወደየቤታቸው መኼድ፣ ጌታችንም አብሮ
እያዞረና በእጁ እያሳየ “በዚህ ሰው እመኑ” ማለት፥ ያ ቅዱስ ድምፅ ሲነገር፣
እንደዚሁም ሌሎቹ ነገሮች ኹሉም ባሉትና ሲከናወኑም የመመልከት ያህል
ውጤታማ ባልኾነ ነበርና።
ክብር ይግባውና ጌታችን ኢየሱስ ክርስቶስም ሊጠመቅ የመጣውም ስለዚህ
ነው። መጥምቁ ዮሐንስን ያከብሩት ነበርና፣ ጥምቀቱም ራሱ መላውን
የከተማው ሕዝብ ወደ ፈለገ ዮርዳኖስ ተሰብስበው እንዲመጡ አድርጎአቸው
ነበርና፣ የሰዉም ብዛት እጅግ ብዙ ነበርና ጌታችን ሊጠመቅ መጣ።
በመኾኑም ንስሐ ካልገቡ፣ [አብርሃም አባት አለን” እያሉ] በቅድመ
አያቶቻቸው መመካት ን ካልተዉ፣ ሊመጣ ያለውን ጌታችንንም ካልተቀበሉት
(ካላመኑበት) በቀር እጅግ የከፋ መከራ እንደሚያገኛቸው በማሳየት ወደ
እርሱ ሲመጡ ራሳቸውን ዝቅ ዝቅ እንዲያደርጉ፣ ስለ ራሳቸውም ከፍ ያለ
ግምት እንዳይኖራቸው አስተማራቸው።
ምክንያቱም እስከዚያን ጊዜ ድረስ ስለ ጌታችን ኢየሱስ ክርስቶስ ብዙ ነገር
ስውር ነበር። ብዙ ሰዎችም በቤተ ልሔም ሕፃናቱ በሚገደሉበት ጊዜ እርሱም
አብሮ ተገድሎአል ብለው ያስቡ ነበር። ምንም እንኳን በዐሥራ ኹለት
ዓመት ዕድሜው ላይ ራሱን ገልጦ የነበረ ቢኾንም፥ ነገር ግን መልሶ ራሱን
ከመታወቅ የደበቀው ፈጥኖ ነበር። ስለዚሁ ምክንያትም ገና አገልግሎቱን
በግልፅ ሲጀምር ደማቅና ግሩም የኾነ አጀማመር ያስፈልግ ነበር። እንዲህ
በመኾኑም ስለ ጌታችንም ጭምር ግልፅ የኾኑና አይሁድ ከዚህ በፊት
ከነቢያት ወይም ከሌሎች ፈጽመው ሰምተዋቸው የማያውቁ ነገሮችን፥
ለምሳሌ እንደከዚህ በፊቱ ስለ ምድራዊ በረከት ሳይኾን ስለ መንግሥተ
ሰማያትና በዚያ ስላለው ክብር ይናገር ነበር።
እዚህ ላይ “መንግሥተ ሰማያት” ሲል ግን ስለ ጌታችን ኢየሱስ ክርስቶስ
ቀዳማዊና ደኃራዊ ምጽአቱን ሲናገር ነው።
(፫) “ታዲያ ይህ ለአይሁድ ምንድን ነው? ምን ብለህ እንደ ተናገርህ እንኳን
አያውቁምና” የሚል ሰው ሊኖር ይችላል። “እየተናገርሁ ያለሁትም በዚሁ
ምክንያት ነው። በንግግሬ ምሥጢራዊነት ተነቃቅተው የምሰብከውን እርሱን
(ጌታችንን) ወደ መሻት እንዲሻገሩ ብዬ ነው" ይላል መጥምቁ። በርግጥም
መጥምቁ ዮሐንስ ወደ እርሱ ሲመጡ በሚሰጣቸው በጎ ተስፋ፥ ብዙ ቀራጮችና
ጭፍሮች ምን ሊያደርጉ እንደሚገባቸው፣ የራሳቸውን ሕይወት እንዴት ሊመሩ
እንደሚገባቸው እስኪጠይቁት ድረስ እጅግ አነቃቅቶአቸዋል። እንደዚህ
ብለው መጠየቃቸውም፥ ከዚያን ጊዜ አንሥተው ከግብረ ዓለም ኹሉ እንደ
ተለዩ፣ ልዑላን የኾኑ ሌሎች ነገሮችን ይሹ እንደ ነበር፣ እንደዚሁም እንደዚህ
ካልተመለሱ የሚመጣውን ተመልክተው እንደ ፈሩ ማሳያ ነበር። አዎን፥ ያን
ጊዜ ያዩአቸውና ይሰሙአቸው የነበሩት ነገሮች ኹሉ ሰማያውያን ስለ ኾኑ
ነገሮች እንዲያስቡ አድርጎአቸዋል።
ለምሳሌ ከሠላሳ ዓመታት በኋላ ከምድረ በዳ የመጣን፣ የሊቀ ካህን ልጅ
የኾነን፣ ሰዎች ለዕለት ተዕለት ኑሮአቸው የሚያስፈልጉአቸው ነገሮች ምን
ምን እንደ ኾኑ ፍጹም የማያውቀውን፣ በኹሉም ረገድ እጅግ የተከበረውንº
ከእርሱም ጋር ነቢዩ ኢሳይያስ አብሮት የነበረውን ሰው ማየት እንዴት
ያለ ታላቅ ነገር እንደ ነበረ አስተውል። ነቢዩ ኢሳይያስም “በምድረ በዳ
የሚሰብክ የዐዋጅ ነጋሪ ድምፅ ይመጣል ያልሁት ይህ ነው” እያለ ስለ እርሱ
እየተናገረ ከእርሱ ጋር ነበርና። ነቢያት ስለ ጌታቸው ብቻ ሳይኾን ስለ
እነዚህ ነገሮችም ማለትም ስለ አገልጋዩም ጭምር ከብዙ ጊዜ አስቀድመው
ተግተው ትንቢት ተናግረዋልና፤ ሱባኤ ቈጥረዋልና፤ ምሳሌም መስለዋልና።
እንዲሁ መጥምቁን ማንሣት ብቻም ሳይኾን ይኖርበት ስለ ነበረው ቦታ፣
ከዚያ ቦታ ሊያስተምር ሲመጣ ምን ዓይነት ትምህርት እንደሚያስተምር
º እንደዚሁም በእርሱ ምክንያት የሚመጣው በጎ ፍሬ ጭምር በትንቢት
መነጽር ተመልክተው ተናግረዋልና።
ለምሳሌ፡_ነቢዩ ኢሳይያስና መጥምቁ ዮሐንስ ቃል በቃል ባይኾንም:
እንዴት ተመሳሳይ የኾኑ አሳቦችን እንደ ተናገሩ ተመልከት:
ነቢዩ ኢሳይያስ “የእግዚአብሔርን መንገድ ጥረጉ ለአምላካችንም ጐዳና
አስተካክሉ" እያለ እንደሚመጣ ተናግሮአል (ኢሳ.40፡3)። እርሱራ
ሲመጣም፡ “እንግዲህ ለንስሐ የሚገባ ፍሬ አድርጉ” ብሎኣል (ማቴ.3፡8)
ይህም “የእግዚአብሔርን መንገድ ጥረጉ" ከሚለው የነቢዩ ቃል ጋር ተመሳሳይ
ነው። እንግዲህ በነቢዩ ኃይላተ ቃላትና በመጥምቁ ዮሐንስ በራሱ ስብከት
የተገለጠው ይህ ከላይ ስንገልጠው የነበረው ያ አንድ ነገር ብቻ እንደ ኾነ፡
እርሱም አስቀድሞ መጥቶ ጸጋውን ይኸውም ሥርየተ ኃጢአትን እንዳላደለ
ይልቁም እግዚአ ኵሉ የኾነው እግዚአብሔርን ይቀበሉት ዘንድ ነፍሳቸውን
እንዲያዘጋጁ መንገድ ይጠርግና ያዝዛቸው እንደ ነበረ ታያለህን?
ወንጌላዊው ሉቃስ ግን ከዚህም በላይ መግቢያውን እንደ ገና ደግሞ ሳይነግረንና
ይህን ኹሉ አልፎ ትንቢቱን በሰፊው ነግሮናል፤ እንዲህ ሲል፦ “ሸለቆው
ኹሉ ይሙላ፤ ተራራውና ኮረብታውም ኹሉ ዝቅ ይበል፤ ጠማማውም የቀና
መንገድ ይኹን፥ ወጣ ገባውም መንገድ ሜዳ ይኹን፤ ሥጋም የለበሰ ኹሉ
የእግዚአብሔርን ማዳን ይይ” (ሉቃ.3፡5-6)። እንግዲህ ነቢዩ ምንም እንኳን
ያው ይናገር የነበረው ትንቢት ስለ ኾነ በምሳሌ አድርጎ የተናገረው ቢኾንም
ቅሉ ኹሉንም ነገሮች፦ የሕዝቡ መሰብሰብ፣ የነገሮች ለበጎ መለወጥ፣ የቃለ
ስብከቱ ቀላልነት (ግልፅነት)፣ ሊደረግ ለነበረው ነገር ኹሉ የመጀመሪያው
ምክንያቱ፥ ቀድሞ እንዴት እንደ ተናገረ አስተዋልህን? ስለዚህ፦ “ሸለቆው
ኹሉ ይሙላ፤ ተራራውና ኮረብታውም ኹሉ ዝቅ ይበል፤ ጠማማውም የቀና
መንገድ ይኹን፥ ወጣ ገባውም መንገድ ሜዳ ይኹን” ሲል፥ የትሑታን ከፍ
ከፍ ማለት፣ የትዕቢተኞች ዝቅ ዝቅ ማለት፣ የሕገ ኦሪት ሸካራነትም በሕገ
ወንጌል በእምነት ቀላል መኾን መተካቱን ሲያመለክት ነው። “ከእንግዲህ
ወዲህ ድኅነት የሚገኘው [በሕግ] ሥራና ድካም ሳይኾን በጸጋና በሥርየተ
ኃጢኣት ነው" ሲል ነው።
ቀጥሎም የእነዚህ ኹሉ ምክንያቱ ምን እንደ ኾነ “…ጋም የለበሰ ኹሉ
የእግዚኣብሔርን ማዳን ይይ” በማለት ተናገረ። “አይሁድና የይሁዲ
እምነትን የተቀበሉ ሰዎች ብቻ ሳይኾኑ የብሱና ባሕሩ የሰውም ዘር ኹሉ
[የእግዚአብሔር ማዳን ይይ] ሲል ነው" ምክንያቱም “ጠማማው” ሲል በክፋት
የተሞላው አጠቃላይ ሕይወታችንን ቀራጮችን ጋለሞቶችን ወንበዴዎችን
ጠንቋዮችን እንደዚሁም ቀድሞ ከቀናው መንገድ ውጭ የነበሩት ኹሉ፥
አሁን ግን ወደ ተደለደለው ጌታችን ራሱም እንደዚሁ
መንፃድ መምጣታቸውን የሚያመለክት ነውና"
አምነውብታልና ቀራ ችና ጋለሞቶች ወደ
እግዚአብሔር መንግሥት በመግባት ይቀድአችኋል" ብሎአል (ማቴ21
31)" ነቢዩም ይሀንን በሌላ ኣገላለዕ እንደ ገና፣ “ተላ ከበግ ጠቦት ጋር
ይሰማራል" ሲል ገልጦታል (ኢሳ116)" Xዚህ ላይ መጥምቁ፡ “ተራራውና
ኮረብታው ኹሉ ዝቅ ይበል" ሲል ቀድሞ ባሕርያቸው አይስማማ የነበረው
አሁን ግን ራሳቸውን በመግታቸው ስምም ኾኑ፡ ትክክል ኾኑ ሲል እንደ
ተናገረ እዚም ላይ ነቢዩ“ተላ ከቦት ጋር” በማለት የተለያየ
ባሕርይ ያላቸውን እንስሳት መጥቀሱ [ሕዝብና ኣሕዛብ ተባብለው] የሰዎችን
መለያየት ተናግሮ፡ “ይሰማራሉ" በማለቱም እንደ ገና እንደሚተባበሩ
መናገሩ ነው"እዚህ ላይም እንደ ቀድሞ [የመተባበራቸው] ምክንያት
ምን እንደ ኾነ ተናግሮአል" ቀድሞ በነቢዩ የመተባበራቸው ምክንያት:
“የተሾመውም የአሕዛብ አለቃ ይኾናል' አሕዛብም በእርሱ ተስፋ ያደርጋሉ
ሲል የተናገረ ሲኾን (ኢሳ.1110) ይህም እዚህ ላይ፡ “ሥጋም የለበሰ ኹሉ
የእግዚአብሔርን ማዳን ይይ” ካለው ጋር እጅግ ተመሳሳይ ነው" በዚህም
የወንጌላችን ኃይልና ትምህርት ያለ ገደብ በየቦታው እስከ ዓለም ፍጻሜ
ድረስ እንደሚነገር የሰው ዘርን ከእንስሳዊና ከአውሬያዊ ጠባዩ ትሑትና ገር
ወደ መኾን ሲለውጠው እንደሚኖር ሲያስረዳ ነው"
ራሱም ዮሐንስ የግመል ጠጐር ልብስ ነበረው* በወገቡም ጠፍር ይታጠቅ ነበር
(7t. 314)
ነቢያቱ አንዳንድ ነገሮችን አስቀድመው እንደ ተናገሩ፡ ሌሎችን ደግሞ
ለወንጌላውያኑ እንደ ተዉላቸው ተመልከት" በመኾኑም ወንጌላዊው ማቴዎስ
በትንቢተ ነቢያት የተተነበየውን ነገረን እርሱም ራሱ ጨምሮ የጻድቁ ሰው
ኣለባበስ መናገር እንደ ትርፍ ነገር ሳይቈጥር ነገረን"
በርግጥም ሰው ኾኖ ሳለ እንዲዘህ ራሱን ገዝቶ የሚኖር ሰው ማየት
እጅግ የሚያስደንቅና እንግዳ ነገር ነበርና" ይህ በተለይ አይሁድንም
ጭምር ማርኮአቸዋል" ለምን ቢሉ በእርሱ ውስጥ ታላቁን ነቢይ ኤልያስን
አይተውታልና ባዩት ነገር ተመርተው ያን ብፁዕ ሰው (ኤልያስን) ወደ
ማስታወስ ኼደዋልና" እንዲያውም ከዚያ በላይ ወደ ኾነ መደነቅ ኼደዋልና"
[እንዴት?] ነቢዩ ኤልያስ ያደገው በከተማና ሰው ባለበት ሲኾን መጥምቁ
ዮሐንስ ግን በጨርቅ ከተጠቀለለበት ጊዜ አንሥቶ መላው ዘመኑን የኖረው
በምድረ በዳ ነበርና" ዳግመኛም መጥምቁ ዮሐንስ የጥንት ደዌያትን ጣርና
ጋር' ለምሳሌ ርግማኑን ኀኑን ላቡን ስለሚያስወግደው ስለ ጌታችን የዐዋጅ
“የግመል ጠጕሩ ከደመ ነፍስ የተለየ እንደ ኾነ ከሥጋዊና ከደማዊ ሰው ፍላጎት (ግብር) የተለየ ኾኖ የሚኖር፡
ቃል ነጋሪ ሊኾን ስለ መጣ እርሱ ራሱም ጭምር ከዚህ ጸጋ ተካፋይ ኾኖ
ከነኔው በላይ ነበርና። ስለኾነም መብሉ እንዲሁ በፍጥነት የሚገኝ ነበር
ልብሱም ከመብሉ በላይ በቀላሉ የሚሰናዳ ነበር እንጂ መሬት አላረሰምና
ትልም አልተለመምና በፊቱ ወዝ እንጀራን አልበላምና። ከልብሱ በላይ
ደግሞ መኖሪያው ምንም ምን ድካምን የማይጠይቅ ነበር። ይኖር የነበረው
ገና ይህ እኛ የለበስነውን ሰውነት ለብሶ ሳለ የመላእክትን ሕይወት ስለ
ነበረም፡ ጣሪያም ቢኾን፣ አልጋም ቢኾን፣ ጠረጴዛም ቢኾን፣ ወይም እነዚህን
የመሰለ ሌላ ምንም አይሻም ነበርና። ስለዚሁ ምክንያትም ሰዎች ራሳቸውን
ከምድራዊ ነገር እንዲለዩ፣ አላፊና ጠፊ ከኾነው ምድር ጋር የሚያቆራኛቸው
ነገ እንዳየ ከዚሁ ይልቅም ቀዳማዊ አዳም ልብስ ወይም መጎናጸፊያ
ይፈልግበት ወዳልነበረው ኹናቴና ወደ ጥንተ ተፈጥሮአቸው ለመመለስ
ሊፋጠኑ እንደሚገባ በአለባባሱ ሳይቀር ያስተምራቸው ዘንድ ልብሱ ከጠጕር
የተሠራ ነበር። ስለዚህ ልብሱ ራሱ “መንግሥተ ሰማያት ቀርባለችና ንስሐ
ግቡ” ከሚለው ስብከቱ ባልተናነሰ መልኩ የሚሰብክ ነበር።
ይኖር የነበረው በምድረ በዳ ከኾነ የፀጕር ልብስንና መታጠቂያን
ያገኘው ከየትና እንዴት ነበር?” ብለህ አትጠይቀኝ" ይህ እንኳን ሳይቀር
የሚያስጨንቅህ ከኾነ ከዚሁ ጋር አብረህ የምትጠይቀው በጣም ብዙ ጥያቄ
ይኖራልና" ለምሳሌ በዚያ በምድረ በዳ እየኖረ በለስላሳና በሕፃን ሰውነቱ
የክረምቱን ቁር የበጋውን ሐሩር እንዴት ቻለው? የሕፃን ሰውነቱ እንደዚህ
ተለዋዋጭ የኾነውን የአየር ኹኔታ ልዩ የኾነውን ዓይነት መብል እንደዚሁም
ከቦታው ምድረ በዳነት የሚመጡትን ሌሎች አስቸጋሪ ኹኔታዎችን እንዴት
ሊቋቋመው ቻለ?
የሲኒክስንº ሐፍረተቢስነት ፡ በግብታዊነትና በከንቱ የሚከተሉት የግሪክ
ፈላስፎች አሁን ወዴት ኣሉ? በበዓት ተዘግተው ከቆዩ በኋላ ጥቂት ቆይተው
ግን ወደ ሴሰኝነት የሚፋጠኑ ከኾነ ይህ ምን ጥቅም አለውና? ራሳቸውን
በሰዎችና በጽዋ፣ በወንድ አገልጋዮችና በሴት አገልጋች ተከበው - ያውም
ከብዙ ተOብዮ ጋር - ይታያሉና። በበዓት ተዘግተው ሲቆዩ ከልክ በላይ
ከሰው ርቀው ይቆያሉ፤ ከሰዎች ጋር ሲኾኑም እንደዚሁ ከልክ በላይ
ይመካሉ፡ ተርእዮንም ይወዳሉ። መጥምቁ ዮሐንስ ግን እንደዚህ ዓይነት
ሰው አልነበረም። በኹሉም ረገድ ራሱን በመግዛት በምድረ በዳ ይኖር
የነበረው ልክ በመንግሥተ ሰማያት የመኖር ያህል ነውና። ከዚያም ጽድቅን
ለብሶ፣ ዓለምን ድል በመንሣቱ የክብር አክሊልን ተቀዳጅቶ፣ ሰማያዊና ልዑል
የኾነ መራቀቅም ተራቅቆ፥ ልክ ከሰማያት እንደሚወርድ መልአክ ኾኖ ወደ
ከተሞች ወረደ። እነዚህን ነገሮች ያደረገውም፥ ኃጢአት ገና ባልተወገደበት፣
ሕገ ኦሪት ገና ባልተሻረችበት ሞት ገና ባልታሰረበት፣ የነሐስ ደጆች ገና
ባልተሰባበሩበት፥ ይልቁንም ብሉይ ኪዳን በሠለጠነችበት ጊዜ ነበር።
የልዕልትና የፍጹም ትግህት ነፍስ መገለጫዋ ይህ ነውና፦ የትም ብትኾን
የት ዘወትር ከክብር ወደ ክብር ከማዕርግ ወደ ማዕርግ ትመነደጋለች፤ ንዑድ
ክቡር የሚኾን ጳውሎስ ከይሁዲ ከተመለሰ በኋላ ወዲያው እንዳደረገው
ከሕጉም በላይ አትርፋ ትሠራለች (1ኛ ቆሮ.9)።
“ከጠጉር ልብሱ ላይ መታጠቂያን ያደረገውስ ለምንድን ነው?” ተብሎ ሊጠየቅ
ይችላል። ይህ አለባበስ የሰው ልጆች እንደ አሁኑ ወደ ለስላሳና ቀጭን
የተልባ እግር ልብስ ወደ መልበስ ከመግባታቸው በፊት በጥንታውያን ሰዎች
ዘንድ ልማድ ስለ ነበረ ነው። ስለ ኾነም ለምሳሌ ቅዱስ ጴጥሮስ እንደዚህ
በወገቡ ጠፍር ይታጠቅ ነበር (ዮሐ.21፡7)፤ ቅዱስ ጳውሎስም እንደዚሁ፦
[አጋቦስ የሚባል አንድ ነቢይ የጳውሎስን] መታጠቂያ አንሥቶ” እንዲል
ጠፍር በወገቡ ይታጠቅ ነበር (ሐዋ.21፡11)። ኤልያስም “በወገቡ ጠፍር”
ይታጠቅ ነበር (2ኛ ነገ.1፡8)። እንደዚሁም ሌሎች [ደናግል መነኰሳትና]
ቅዱሳን ኹሉ ዘወትር በሥራ ይተጉና ይደክሙ ስለ ነበር፣ በመንገድ ወይም
በሌላ ጉዳይም ራሳቸውን ይጠምዱ ስለ ነበር፣ ይህም ብቻ ሳይኾን የዚህን
ዓለም ተድላ ደስታ ትተው ጌጥን ኹሉ ይንቁ ስለ ነበር አለባበሳቸው እንደዚህ
ነበር። ክብር ይግባውና ጌታችን ኢየሱስ ክርስቶስም ይህን የመጥምቁ ዮሐንስ
[መንፈሳዊ] አለባበስ ተመልክቶ፦ “ምን ልታዩ ወጣችሁ? ቀጭን ልብስ
የለበሰ ሰውን? እነሆ፥ ቀጭን ልብስ [ሥጋዊ ልብስ] የለበሱ በነገሥታት
ቤት አሉ” እንደዚህ ያለ ነገር ከፍ ያለ ምስጋና የሚገባው ተግባር እንደ ኾነ
ተናግሮአል (ማቴ.11፡8)።
እንግዲህ ከሰማይ ይልቅ ንጹህና ልዑል፣ ከነቢያትና ሴቶች ከወለዱቸው ኹሉ
የሚበልጥ ያልተወለደ፣ የሰውን ፊት አይቶ የማያዳላ መምህር ወመገሥጽ
የነበረ እርሱ፥ እንደዚህ ያለ ድሎት የለሽ ሕይወትን ይመራ ከነበረ፣ የዚህን
ዓለም ተድላና ደስታን እጅግ ይንቅ ከነበረ፣ ጥብቅ የኾነ የትኅርምት
ሕይወትንም ይመራ ከነበረ፥ ጸጋ በተሰጠበት ዘመን ላይ ያለን፣ ብዙ ሰማያዊ
ኃይልን ተቀበልን በኋላም ስፍር ቍጥር የሌለው ኃጢአት ሸም የኾነብን
እኛ ጥቂት ጸጸትንና ንስሐን የማናሳይ፥ ይባስኑም እጅግ የምንጠጣና ቁንጣን
እስከሚይዘን ድረስ የምንበላ የዚህ ዓለም ሽቶዎችን የምንቀባ፣ የሴተኛ አጻሪ
ገጸ ባሕርይን ተላብሰው በመድረክ ከሚተውኑ ሴቶች በላይ የምናጊያጊጥ፣
በኹሉም ረገድ ቅንጦትን የምንሻ፣ የኮበለለ በግ ለአውሬ የተመቻቸ እንደ
ኾነ ኹሉ፡ በኹሉም ነገር ለዲያብሎስ እጅግ የተመቻቸን የኾንን እኛ'ማ
ሊደረግልን የሚችል ይቅርታ እንደ ምን ያለ ይቅርታ ነው?
( ን ጊዜ ኢየሩሳሌም ይሁዳም ኹሉ በዮርዳኖስም ዙሪያ ያለ ሀገር ኹሉ ወደ እር
ይወጡ ነበር፤ ኃጢአታቸውንም እየተናዙ በዮርዳኖስ ወንዝ ከእርሱ ይጠመቁ ነበc
እንግዲህ በነቢዩ መምጣት እንደ ምን ያለ' ታላቅ ኃይል እንደ ነበረ ታያለህን2
ሕዝቡን ኹሉ እንዴት እንዳነሣሣቸው፣ ኃጢአታቸውንም ያስተውሉ ዘንድ
እንዴት እንደ መራቸው ትıነዘባለህን? ሰው ኾኖ ሳለ እንደዚህ ያሉ
ነገሮችን እያሳየ፣ የሰውን ፊት ኣይቶ ሳያዳላ ለኹሉም እኩል እየተናገረ
ኹሉንም እንደ ልጆቹ እየገሠጸ፣ እንዲሁ በመታየቱ ብቻም ታላቅ የኾነ
ጸጋን እያሳየ መምጣቱ በርግጥ እጅግ አስደናቂ ነበርና# ዳግመኛም ከብዙ
ዘመናት በኋላ ነቢይ ማየታቸውም መደነቃቸው እጅግ ከፍ ያለ እንዲኾን
አስተዋጽኦ አድርጎአል። ሀብተ ትንቢት ከጠፋ ከብዙ ዘመናት በኋላ እነሆ
አሁን ተመልሶአልና# ስብከቱም እንግዳና ልዩ ነበርና። ስለ መንግሥተ
ሰማያትና ስለ ምረረ ገሃነም እንጂ ከእነዚያ ከለመዱአቸው ነገሮች አንድ
ስንኳ፥ ለምሳሌ ስለ ጦርነት፣ ስለ ወረራ ስለ ድል፣ ስለ ረሃብና ስለ ቸነፈር፣
ስለ ባቢሎናውያንና ስለ ፋርሳውያን፣ ስለ ከተማቸው መማረክ፣ እነዚህንም ስለ
መሰሉ ስለ ሌሎች ነገሮች አልሰሙምና። ምንም እንኳን ከይሁዳና ከቴዎዳስ
ጋር በምድረ በዳ በመኾን ዐምፀው የነበሩት ሰዎች ኹሉም ብዙም ሳይቆዩ
የተገደሉና የተበተኑ ቢኾኑም፥ ይህ በራሱ ግን ወደ ዮሐንስ ከመምጣት
ያልከለከላቸው ወይም ወደ ኋላ እንዲሉ ያላደረጋቸው ለዚህ እንደ ነበርም
ልናገ ይገባኛል" መጥምቁ ዮሐንስ ሕዝቡን ይጠራቸው የነበረው ይሁዳና
ቴዎዳስ እንዳደረጉት ለተመሳሳይ ዓላማ ለምሳሌ በእነርሱ ላይ ለመሠልጠን
ወይም ለዓመፅ፣ ወይም ለሽፍትነት ሳይኾን እጃቸውን ይዞና መርቶ ወደ
መንግሥተ ሰማያት ሊያቀርባቸው ነውና። እንዲህም በመኾኑ [የንስሐ
ጥምቀትን] አጥምቆ ራስን ስለ መግዛት አስተምሮ፣ በዚህ ዓለም ላይ ተር”
ልብስ ለብሰው አልባሌ መስለው እንዲኖሩ ነግሮ፣ ራሳቸውን ወደ ልዕልና
ነፍስ ከፍ በማድረግ የንስሐን ፍሬ እያፈሩ ዕለት ዕለት ጸንተው እንዲመነደጉ
መክሮ ሰደዳቸው እንጂ አርድእቱ ይኾኑ ዘንድ በምድረ በዳ ከእርሱ ጋር
እንዲኖሩ አላደረጋቸውም።
እንኪያስ እኛም ይህን ጻድቅ ሰው አብነት እናድርገው' የዚህ ዓለም
ድሎትንና ስካርን ንቀን የትኅርምት ሕይወትን እንምራ" ጊዜው ለኢጥሙቃንና ለጥሙቃን፣ ንስሐ ገብተው ወደ ምሥጢራት ለሚቀርቡና አበሳ
ኃጢአታቸውን በጥምቀት አስተሥርየው በንጹህ ሕሊና ኾነው ከሰማያዊው
ማዕድ ተሳታፊ ለሚኾኑ ኹሉ የንስሐ ጊዜ ነውና። ስለዚህ እኛም ይህን
ቅንጦትና አለል ዘሊልነትን የተሞላው ሕይወት እንደ አልባሌ ነገር እንናቀው።
በአንድ ጊዜ የንስሐ ፍሬ ማፍራትና በድሎት መኖር ኣይቻልምና በፍጹም!
ይህንንም መጥምቁ ዮሐንስ በልብሱ፣ በምግቡና በመኖሪያው የሚያስተምርህ
ይኹን። “እንግዲህ ምን ይኹን? እንደ መጥምቁ ዮሐንስ ዓይነት ልከኛ
ሕይወት ይኑራችሁ እያልን ነውን?” ልትል ትችላለህ። ግድ እንደ
መጥምቁ ዮሐንስ ካልኾናችሁ ባልልም እንደ እርሱ [ደናግል መነኰሳት
በገዳም የምትኖሩ] እንድትኾኑ ግን እመክራችኋለሁ፤ አበረታታችኋለሁም።
ይህን ማድረግ ባይቻላችሁ ግን ቢያንስ በከተማ ብትኖሩም እንኳን ቢያንስ
ንስሐ የምትገቡና የንስሐ ፍሬ የምታፈሩ ልትኾኑ ይገባችኋል፤ የፍርድ
ቀን በርግጥ በደጅ ነውና። የፍርድ ቀን ገና ቢኾንም እንኳን ድፍረትን
ልናበዛ አይገባም፤ እያንዳንዱ ሰው የሚሞትበት ቀን ለራሱ ለግሉ እንደ
ዕለተ ምጽአት ነውና። የፍርድ ቀንም ቢኾን በደጅ ላይ እንደ ኾነ ግን
ንዑድ ክቡር የሚኾን ጳውሎስ የተናገረውን አድምጥ፤ “ሌሊቱ አልፎአል፥
ቀኑም ቀርቦአል። እንግዲህ የጨለማውን ሥራ አውጥተን የብርሃንን ጋሻ
ጦር እንልበስ” ብሎአልና (ሮሜ.13፡12)። ጨምሮም፦ “ገና በጣም ጥቂት ጊዜ
ነው፥ ሊመጣ ያለውም ይመጣል አይዘገይምም” ብሎአል (ዕብ.10፡37)።
የዕለተ ምጽአት ምልክቶችም እየተፈጸሙ ናቸውና። ጌታችን፦ “ለአሕዛብም
ኹሉ ምስክር እንዲኾን ይህ የመንግሥት ወንጌል በዓለም ኹሉ ይሰበካል፥
በዚያን ጊዜም መጨረሻው ይመጣል” ብሎአልና (ማቴ.24፡14)። ጌታችን
የተናገረውን በጥንቃቄ አስተውሉት። “ይህ የመንግሥት ወንጌል በዓለም
ኹሉ ይሰበካል” እንጂ “ሰዎች ኹሉ በወንጌል ባመኑ ጊዜ” አላለምና። ስለዚሁ
ምክንያትም ጨምሮ፦ “ለአሕዛብም ምስክር እንዲኾን” በማለት ጌታችን
ሲመጣ ሰዎች ኹሉ በወንጌል እስኪያምኑ ድረስ እንደማይጠብቅ ተናገረ።
“ምስክር እንዲኾን” የሚለው ስንኝ “ለነቀፋ”፣ “ለዘለፋ”፣ “ላላመኑበት ኹሉ
ተግሣጽ” ማለት ነውና።
እኛ ግን እነዚህን ነገሮች እያየንና እየሰማን እንኳን ልክ በውድቅተ ሌሊት
እንዳለን ኾነን አንቀላፍተናል፤ ሕልም እያየን ነው፤ እያንኮራፋን ነው። የዚህ
ዓለም ነገሮች ደስ ቢያሰኙም ኾነ ቢያሳዝኑ ከሕልም በምንም አይሻሉምና።
ስለዚህ አሁን ከረጅም ጊዜ በኋላ እንድትነቁ፣ ወደ ሌላ መንገድ ወደ ጽድቅ
ፀሐይ [ወደ ኢየሱስ ክርስቶስ] ትመለከቱ ዘንድ እማልዳችኋለሁ። ሰው
ተኝቶ ሳለ ፀሐይን ማየት አይቻለውምና፤ ወይም ከፀሐይ በሚወጣ ጮራ
ደስ መሰኘት አይቻለውምና ከዚህ ይልቅ የሚያየውን ኹሉ የሚያየው እንደ
ሕልም ነውና" ስለዚሁ ምክንያትም ብዙ ንስሐና ብዙ ዕንባ ያስፈልናል"
ስንበድል እንኳን መበደላችንን አናስተውለውምና፤ በደሎቻችንም ታላላቅና
ይቅርታ የማይገባቸው ናቸውና። በዚህም ኣልዋሽም፤ የሚሰኝ ሰዎች
አብዛኞቹም ለዚህ ምስክሮቼ ናቸው። የኾነ ኾኖ፥ ይቅርታ የማይገባቸው
ቢኾኑም እንኳን ንስሐ እንግባ የጽድቅ አክሊልም እንቀበላለን።
ንስሐ ብዬ ስናገር ግን የቀደሙ ክፉ ግብሮቻችንን ብቻ እንተው ማለቴ
አይደለም፤ ከእነዚያ የበለጡ ደግ ደግ ነገሮችንም መሥራት ይገባናል
ማለቴ ነው እንጂ። መጥምቁ ዮሐንስ፦ “ለንስሐ የሚገባ ፍሬ አድርጉ”
ነውና ያለው (ማቴ.3፡8)። የንስሐ ፍሬ ማፍራት የምንችለውስ እንዴት
ነው? የክፉ ግብሮቻችን ተቃራኒ የኾኑ ተግባራትን ያከናወንን እንደ
ኾነ ነው። ለምሳሌ የሌላ ሰውን ንብረት ቀምተህ ወስደሃልን? የአንተም
ጨምረህ ስጥ (መጽውት)። ለብዙ ዘመናት በዝሙት ውስጥ ኖረሃልን? ከገዛ
ሚስትም እንኳን ቢኾኑ ለተወሰኑ ቀናት ከተራክቦ ታቀብ፣ ራስን መግዛትም
ተለማመድ። ሌላ ሰውን ሰድበሃልን? ተማትተሃልን? በተሳደብህበት አንደበት
መርቅ፤ ለሚረግሙህም ደግ ነገር አድርግላቸው። እሾኹን መንቀል ብቻውን
ለጤናችን በቂ አይደለምና፤ አስፈላጊ የኾነ መድኃኒት በቁስላችን ላይ
ማድረግም ያስፈልጋል እንጂ። እስከ ዛሬ ድረስ በድሎትና በስካር ኖረሃልን?
ጡም፤ በውስጥህ ያደገው የቀድሞ ግብርህን ሙሉ ለሙሉ ማስወገድ ይቻልህ
ዘንድ ውኃን በመጠጣት ተጠንቀቅ። የሌላ ሰውን ሚስት ውበት ተመልክተህ
ለዝሙት ተመኝተሃልን? ጸንተህ ትቆም ዘንድ በፍጹም ሴትን በርኵስ
ርእይ አትመልከት። እንዲህ ተብሎ ተጽፎአልና፦ “ከክፉ ሽሽ መልካምንም
አድርግ” (መዝ.33፡14)፤ “አንደበትህን ከክፉ ከልክል፤ ከንፈሮችህንም ሽንገላን
እንዳይናገሩ” (መዝ.33፡13)። “በጎውንም ንገረኝ” ትለኝ ይኾናል። እኔም፦
“ሰላምን ሻት፤ ተከተላትም” እልሃለሁ። ነገር ግን ከሰው ጋር ብቻ ሰላማዊ ኹን
ማለቴ ኣይደለም፤ ከእግዚአብሔርም ጋር ነው እንጂ= ክቡር ዳዊት ደኅና
አድርጎ ይህን ሲገልፅም “ተከተላት” ብሎአል። ለምን “ተከተላት" አለ ያልከኝ
እንደ ኾነም ከአንተ ዘንድ ወጥታለችና፤ ተሰድዳለችና፤ ምድርን (ሰውን)
ትታ፥ ለጊዜው ወደ ሰማያት ኼዳለችና ሲልህ ነው። በመኾኑም ዕብሪትንና
መታበይን፣ በእርስዋ ቦታም በእኛ ዘንድ ያኖርናቸውን እከያት ኹሉ ከእኛ
አውጥተን ብናርቅና አልባሌ መስለን ብንኖር “ሰላምን” መልሰን ልናመጣት
ይቻለናል" [ሰላምን እንዳንከተላት ከሚያደርጉን] ከቍጣና ከንዴት የከፋ
ምንም ምን የለምና። ሰዎች ሲቈጡና ሲናደዱ በከንቱ ይታበያሉ፤ የተዋረዱም
ይኾናሉ። ዳግመኛም በከንቱ በመታበያቸው የሰው ማላገጫ እንዲኾኑ
በመዋረዳቸውም ጥላቻን የተሞሉ እንዲኾኑ ያደርጋቸዋል" በአንድ ጊዜ
በኹለት ተቃራኒ አቅጣጫ ኹለት ክፉ ድርጊቶችን - ትዕቢትንና ውዳሴ
ወደ ራሳቸው እንዲጋብዙ ያደርጋቸዋል" የዚህን መሻት ስስትን
ክእኛ ቆርጠን ለመጣል ውዴታው ካለን ግን 0አንድ በኩል በአግባቡና
ቡቁዔት ባለው መልኩ ራሳችንን ዝቅ ዝቅ እንድናደርግ በሌላ መልኩ
ደግሞ ከንቱ ባይደለ ክብር እንድንመሰገን ያደርገናል። በሰውነታችን ውስጥ
ኹሉም ሕመሞች የሚከሰቱት በመጠን አለፍነት መነሻ ምክንያት ነውና።
አንዳንድ ንጥረ ነገሮች ከልኬታቸውና ከመጠናቸው በላይ ሲያልፉ፡ ከዚያ
በኋላ ስፍር ቍጥር የሌላቸው በሽታዎችንና እጅግ አሳዛኝ የኾኑ ብዙ ዓይነት
ሞቶችን ያስከትላሉና። ከነፍስና ከመንፈሳዊ ሕይወት ኣንጻርም የሚከሰተው
ከዚሁ ጋር ተቀራራቢ በኾነ መንገድ እንደ ኾነ አንድ ሰው ይህን መመልከት
ይችላል።
(፰) ስለዚህ መጠን አለፍነትን ከእኛ እናርቅ። ተገቢውን መድኃኒትም በተገቢው
መጠን እንውሰድ በመጠን እንኑር። ለጸሎታችንም በጥንቃቄ ማስተዋልን
እንስጥ። ጸሎት አድርሰን ባንቀበልም እንኳን እንቀበል ዘንድ እንትጋ፤
የተቀበልን እንደ ኾነም ስለ ተቀበልን አሁንም እንትጋ። እግዚኣብሔርን
አንድን ነገር ለምነነው ሳይሰጠን ቢያዘገየው፥ የሚያዘገየው እኛን ከመውደዱ
እንጂ እኛን ከመጥላቱ የተነሣ አይደለምና፤ ማዘግየቱ ራሱ ለእኛ ጥቅም
ስላለው ነውና= በመኾኑም ከዚሁ በጎ አሳብ የተነሣ አንዳንድ ጊዜ
ለለመንነው ልመና መልስ ሳይሰጠን ይዘገያል፤ በቁዔት ያለው ፈተናም
በእኛ ላይ እንዲመጣ ይፈቅዳል። ይህን ማድረጉም ዘወትር በእርሱ ላይ
እንድንተማመንና እንድንጠጋ፣ መጠጋት ብቻም ሳይኾን ዘወትር በእርሱ
እንደ ተጠግተን ጸንተን እንድንኖር ስለሚሻ ነው። ልጆቻቸውን የሚወድዱ
ደጋግ አባቶችና እናቶች የሚያደርጉትም እንደዚህ ነው" ትንንሽ ልጆች
ወላጆቻቸውን ረስተው ከእኩዮቻቸው ጋር መጫወትን ብቻ ሲያበዙ፡
ወላጆች ሠራተኞቻቸውን ይልኩና አስፈሪ የኾኑ ነገሮች እንዲነግሩአቸው
ያደርጋሉ። ይኸውም በፍርሐቱ ምhንያት ወደ እናቶቻቸው ዕቅፍ ሮጠው
እንዲመጡ ለማድረግ ነው። እግዚአብሔርም ብዙውን ጊዜ እንደዚህ ነው
የሚያደርገው - አስፈሪውን ነገር በእኛ ላይ ለማምጣት ብሎ ሳይኾን ወደ
ዕቅፉ እንድንቀርብ ሽቶ እንደዚህ ያደርጋል" በዚህም አለ በዚያ ወደ እርሱ
ስንመለስ ፍርሐታችንን ወዲያው ከእኛ እንዲርቅ ያደርጋል። ፍርሐት ኖረም
አልኖረም አንድ ዓይነት ስሜት የሚሰማን ቢኾን ኖሮም በቁዔት ያላቸውም
ቢኾኑ ፈተናዎች በእኛ ላይ በርግጥ እንዲመጡ ባላደረገ ነበርና።
ስለ እኛ የምናገረውስ ለምንድን ነው? ምክንያቱም በጥንት ጊዜ የነበሩ ቅዱሳን፦
“የቀስቴን አውታር አላልቶብኛል አዋርዶኝማል" እንዲል፡ በዚህ መንገድ
ወደ እርሱ እንዲቀርቡ አድርጎአቸዋልና (ኢዮ.30፡11)። ለስም አጠራሩ
ክብር ይግባውና ጌታችን ኢየሱስ ክርስቶስ ራሱም ለሐዋርያት፡ “በዓለም
ሳላችሁ መከራ አለባችሁ" ብሎአቸዋል (ዮሐ.16፡33)። ንዑድ ክቡር የሚኾን
ጳውሎስም ይህን የመሰለ ሲናገር፡ “ስለዚህ በመገለጥ ታላቅነት እንዳልታበይ
የሥጋዬ መውጊያ፣ እርሱም የሚጎስመኝ የሰይጣን መልእክተኛ ተሰጠኝ
ብሎአል (2ኛ ቆሮ.12፡7)። እግዚአብሔር ይህን ፈተና ያርቅለት ዘንድ ቀኖና
ገብቶ [ሦስት ጊዜ] ቢለምነውም፥ እርሱ እንደሚፈልገው አልመለሰለትም
ከዚህ ፈተና ራሱ የሚያገኘው በቁዔት ታላቅ ነበርና - አለመታበይ! ወደ ክቡ
ዳዊት መላ ሕይወት የኼድን እንደ ኾነም እንደዚያ ገናና የኾነው በፈተና
ውስጥ እንደ ኾነ እናስተውላለን። እርሱ ብቻ ሳይኾን እርሱን የመሰሉ ሌሎች
ቅዱሳንም ንዑዳን ክቡራን የኾኑት በመከራ ውስጥ አልፈው ነው። የተወደደ
ኢዮብ ሕገ ኦሪት እንኳን ገና ባልተሰጠበት በዚያ ጊዜ እንደዚያ ገናና የኾነው
በመከራ ውስጥ አልፎ ነው። የያዕቆብ ልጅ ዮሴፍ እንደዚያ የተመሰገነው
በዚሁ መንገድ ነው - በመከራ! ያዕቆብ፣ ይስሐቅና አብርሃም፣ ሌሎችም
ቅዱሳን የከበሩት የክብርንም አክሊል የተቀበሉት በመከራና በፈተና ውስጥ
አልፈው ነው። ስማቸው እንደዚህ የገነነው መጀመሪያ በፈተናው ጸንተው
በማለፋቸውና ድል በመንሣታቸው ነው።
ስለዚህ እኛም እነዚህን ነገሮች ዐውቀን ጠቢቡ ሰው እንደ ነገረን ብንጨነቅም
አንጠራጠር (ሲራ.2፡2)። ከዚህ ይልቅ ለራሳችን አንድ ነገር ብቻ እናስለምድ
- መታገሥን! ከዚህ ውጪ “ለምን እንደዚህ ደረሰብኝ? ከዚህ መከራስ
የምወጣው መቼ ይኾን?” ብለን አንጨነቅ፥ አንማረርም። መከራችን ከእኛ
መራቅ እንዳለበት የሚያውቀው ይህ መከራ በእኛ ላይ እንዲደርስ ፈቃዱ
የኾነው እግዚአብሔር ነውና፤ የመጣውን መከራ መታገሥና በዚያ ውስጥ
ሳያወላውሉ ማመስገን ግን የእኛ ድርሻ ነውና። ይህን ያደረግን እንደ
ኾነም በመከራችን ክብርን ኹሉ እንቀዳጅበታለን# ስለዚህ እነዚህን የክብር
አክሊላት እንቀበል ዘንድ፣ በዚህ ዓለም ብቻ ሳይኾን በወዲያኛውም ዓለም
ንዑዳን ክቡራን እንኾን ዘንድ፥ በእኛ ላይ ምንም ዓይነት መከራ ቢመጣም
እንኳን ዕጉሣን እንኹን። ከእኛ ከራሳችንና በሥጋ ከወለዱን ወላጆቻችን
በላይ ለእኛ በጎ የኾነውን ነገር የሚያውቀውን እግዚአብሔርን እናመስግን።
ቀቢጸ ተስፋን አሽቀንጥረን መጣል ይቻለን ዘንድ፣ ነገርን ኹሉ ስለ እኛ
ጥቅም የሚያደርግና የሚያዝዝ እግዚአብሔርን ማመስገን ይቻለን ዘንድ
እነዚህ ነገሮች ኹሉ መከራ በደረሰብን ጊዜ ኹሉ የምናስባቸው እንኹን።
ይህን ያደረግን እንደ ኾነም ክፉ ነገሮችን ኹሉ በቀላሉ ከእኛ ማራቅ፥ የማይጠፋውንም
አክሊል መቀዳጀት ይቻለናል። ዛሬም ዘወትርም እስከ ዘለዓለሙ ድረስ በክብር፣
በኃይልና በጽንዕ ከባሕርይ አባቱ ከአብ፣ ከባሕርይ ሕይወቱ ከመንፈስ ቅዱስ ጋር
ኣንድ የኾነው ጌታችን ኢየሱስ ክርስቶስ በቸርነቱና ሰውን በመውደዱ ኹላችንም
ይህን እንድናገኝ ይርዳን፥ አሜን!