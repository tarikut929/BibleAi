ንባብ፡- ሴቲቱ ጌታ ሆይ አንተ ነቢይ እንደሆንህ አያለሁ። አባቶቻችን
በዚህ ተራራ ሰገዱ። እናንተም ሰው ሊሰግድበት የሚገባው ስፍራ በኢየሩሳሌም ነው
ትላላችሁ አለችው።ኢየሱስም እንዲህ ኣላት- አንቺ ሴት እመኝኝ በዚህ ተራራ
ወይም በኢየሩሳሌም ለአብ የማትሰግዱበት ጊዜ ይመጣል። እናንተስ ለማታውቁት
ትሰግዳላችሁ። እኛ መዳን ከአይሁድ ነውና ለምናውቀው እንሰግዳለን። ነገ ግን
በእውነት የሚሰግዱ ለአብ በመንፈስና በእውነት የሚሰግዱበት ጊዜ ይመጣል።
አሁንም ሆኖአል። አብ ሊሰግዱለት እንደ እነዚህ ያሉትን ይሻልና። እግዚአብሔር
መንፈስ ነው የሚሰግዱለትም በመንፈስና በእውነት ሊሰግዱለት ያስፈልጋቸዋል
/ቍ19-24/::end
19 ሴቲቱ። ጌታ ሆይ፥ አንተ ነቢይ እንደ ሆንህ አያለሁ።
ነቢይ እንደሆንህ አያለሁ/ቊ19 እግዚአብሔርና እርሷ ብቻ
የሚያውቁትን፣ ከራሷ ጋር ብቻ እንጂ ከሌላ ሰው ጋር ያልተወያየችበትን
ምሥጢር ገልጦ ስለ ነገራት የተሰወረውን የምትገልጥ ነቢይ ነህ አለችው።
መጀመሪያ እንደ አንድ ተራ አይሁዳዊ ስትመለከተው ነበር። አሁን ወደ
ነቢይነት አወጣችው።
20 አባቶቻችን በዚህ ተራራ ሰገዱ፤ እናንተም። ሰው ሊሰግድበት የሚገባው ስፍራ በኢየሩሳሌም ነው ትላላችሁ አለችው።
አባቶቻችን በዚህ ተራራ ሰገዱ/ቊ20 አባቶቻችን የምትላቸው
ሳምራውያን ናቸው። በተራራው ላይ ለእግዚአብሔር የሚሰግዱበት መስıጃ
ነበራቸው ያንን ማለቷ ነው።ማር ዮሐንስ ግን «ሳምራዊቷ ሴት አባቶቻችን
ያለቻቸውን አብርሃምና ልጆቹ በዚህ ተራራ ሰገዱ ማለቷ ነው» ብሏል።
ከዚህ በኋላ ሳምራዊቷ ሴት ሳምራውያንን ወክላ ትናገራለች ጌታችንም
አይሁድን ወክሎ ይመልስላታል።
ሰው ሊሰግድበት የሚገባው ስፍራ በኢየሩሳሌም ነው ትላላችሁ/ቊ20
ሳምራዊቷ የአይሁድን አባባል ሁሉ የምታውቅ ሴት ናት። አይሁድ ኢየሩሳሌም
ሀገሮች ሁሉ የተለየች የእግዚአብሔር ሀገር እንደሆነች ይናገራሉና።በመጽሐፍ
ቅዱስም ስለኢየሩሳሌም ብዙ ተነግሮአል። እግዚአብሔር በኢየሩሳሌም ስሜን
ለዘለዓለም አኖራለሁ /2ኛ ነገ 21፥4-7 2ኛ ዜና 33፥7፡8 ብሏል። በኢሳይያስ
አንደበትም «የተቀደሰው ተራራዬ» ይለዋል ኢየሩሳሌምን /ኢሳ 66*20
ኢየሩሳሌም የእግዚአብሔር ቤት ተብላለች /2ኛ ዜና 20፥28 በኢየሩሳሌም
ያለው የእግዚኣብሔር ቤት መሥዋዕት የሚቀርብበት ቦታ ነው /ዕዝ 6፥3#
ኢሳይያስም«በተቀደሰው ተራራ ለእግዚኣብሔር ይሰግዳሉ» /ኢሳ 27፥13/።
ይላል። ነህምያም ኢየሩሳሌምን ቅድስቲቱ ከተማ ይላታል /ነህ 11÷1/።
ሚክያስም «ከጽዮን ሕግ ከኢየሩሳሌምም የእግዚአብሔር ቃል ይወጣልና» /
ሚክ 4፥2/ ይላል።
በዚህ ተራራ ወይም በኢየሩሳሌም ለአብ የማትሰግዱበት ጊዜ
21 ኢየሱስም እንዲህ አላት። አንቺ ሴት፥ እመኚኝ፥ በዚህ ተራራ ወይም በኢየሩሳሌም ለአብ የማትሰግዱበት ጊዜ ይመጣል።
ይመጣል/ቊ21 ለአብ የሚሰግዱት ሰዎች በዚህ ተራራ እና በኢየሩሳሌም
ብቻ አይወሰኑም ማለቱ ነው" በዘመነ ብሉይ ሳምራውያን በሰማርያ ተራራ
ላይ አይሁድም በኢየሩሳሌም ሲሰግዱ ቆይተዋል። በዘመነ ሐዲስ ግን በሁሉም
ዓለም ለእግዚአብሔር ይሰገዳል ማለቱ ነው። ከዚህም በረት ያልሆኑ ሌሎች
በጎች አሉኝ /ም 10፥16/ ብሏልና። ከኢየሩሳሌም ውጭ በሌሎች አገሮች
የሚኖሩት ምእመናን በዛው በሀገራቸው ቤተክርስቲያንን ሠርተው ይሰግዳሉና።
ማር ዮሐንስም «ይመጣል የተባለው ጊዜ ከትንሣኤው በኋላ ነው።
ስግደት በዚህ ተራራና በኢየሩሳሌም ብቻ አይሆንም ሲል ነው» ብሏል።ማር
ኤፍሬምም «የእግዚአብሔር ምእመናን ምድርን በመላዋ ይዞራሉ ሲል ነው»
ብሎ ተርጕሞአል።
22 እናንተስ ለማታውቁት ትሰግዳላችሁ፤ እኛ መዳን ከአይሁድ ነውና ለምናውቀው እንሰግዳለን።
እናንተስ ለማታውቁት ትሰግዳላችሁ/ቊ22- ሳምራውያን
በተራራው ላይ ለእግዚአብሔር ቢሰግዱም እግዚአብሔርን በሕግ በአምልኮት
አያውቁትም።
ስግደት የሚገባው ለእግዚአብሔር ብቻ
_ መሆኑንም
አይገነዘቡም። ለጣዖትም ይሰግዳሉና።አንድም እግዚአብሔር በቦታው ሁሉ
ሉ መሆኑን አታውቁም፣ በሰማርያ ተራራ ብቻ የተወሰነ ይመስላችኋል፣
ሁሉንም ቦታ የፈጠረ እግዚአብሔር በሁሉም ቦታ እንደሚገኝ ሳታውቁ
ትሰግዳላችሁ ሲላት ነው።
መዳን ከአይሁድ ነውና-አይሁድ ከጥንት ጀምሮ እግዚአብሔርን
በማምለክ እግዚአብሔር ረድኤትከጠላቶቻቸውእጅይድኑ ነበር።ከግብጻውያን
እጅ ድነዋል /ዘጸ 14'21-31/" ከብዙ የአሕዛብ ነገሥታት እጅም ድነዋል /
ኢያ10 6-27 በዘመነ ሐዲስም መድኃኒታችን ኢየሱስ ክርስቶስ ከአይሁድ
እንደሚወለድ ነቢያት ትንቢት ተናግረዋል" ነቢዩ ዳዊት«አቤቱ ስለ ፍርድ
የጽዮንን ተራራ ደስ ይበለው የአይሁድም ሴት ልጆች ሐሴት ያድርጉ» /መዝ
47 117 ብሏል" ሚክያስም ጌታችን የአይሁድ ሰፈር በሆነችው በቤተልሄም
ዘይሁዳ እንደሚወለድ ተናግሯል /ሚክ 5፥2/ ጌታችን የተወለደው በአይሁድ
ከተማ በቤተልሄም ነው /ሉቃ2፥1-7/ የትውልዱ ሐረግም ከነገደ ይሁዳ ነ
/ማቴ1፥3-16 ራእ 5፥5/ የመጀመሪያውን ተአምርም ለአይሁድ አደረገቸው
/ሐ 2፥1-11/ የመንግሥቱን ወንጌል በመጀመሪያ ለአይሁድ ሰበከላቸው።
በልዩ ልዩ ደዌ የተያዙትን በሽተኞቻቸውንም ፈወሰላቸው /ማቴ4፥2325/ የልጆችን እንጀራ ይዞ ለቡችሎች መጣል አይገባም/ማቴ15፥26
ሲልም ትምህርቱ፣ ተhምራቱ በመጀመሪያ ለአይሁድ የሚሰጥ መሆኑን
ያሳያል።ጌታችን መዳን ከአይሁድ ነውና ማለቱ፡-ለሁሉም ነገር ቀዳሚዎች
አይሁድ መሆናቸውን ለመግለጥ ነው።
የግእዝ በግእዝ ትርጓሜም «መዳን ከአይሁድ ነውና ማለቱ፡- የዓለም
መድኃኒት ክርስቶስ ከእነርሱ ስለተገለጠ ነው» ይላል። ማር ዮሐንስም
«ጌታችን መዳን ከአይሁድ ነውና የሚለው እርሱ ከአይሁድ መወለዱን
ያመለክታል። አንድም ጣዖታትን መጣል እግዚአብሔርን ማምለክ ከእነርሱ
ተጀምራለችና» ይላል።
እኛ ለምናውቀው እንሰግዳለን/ቊ22 እስራኤላውያን/አይሁድ/
ከአባቶቻቸው ከአብርሃም ከይስሐቅና ከያዕቆብ ጀምሮ እግዚአብሔር ሰማይንና
ምድርን፣ ፍጥረታትን በሙሉ የፈጠረና አምልኮት ለእርሱ ብቻ የሚገባው
አምላክ መሆኑን ጠንቅቀው ያውቃሉ /ዘጸ3፥6 ዘዳ6፥4-25/። እግዚአብሔር
ግብፃውያንን አጥፍቶ፣ ባሕረ ኤርትራን ከፍሎ አባቶቻቸውን ያሻገረ ድንቅ
ሥራዎችን የሚሠራ አምላክ መሆኑንም ያውቃሉ። ለዚህ ነው ጌታችን እ
ለምናውቀው እንሰግዳለን የሚላት።
በእውነት የሚሰግዱ ለአብ በመንፈስና በእውነት የሚሰግዱበት ጊዜ
23 ነገር ግን በእውነት የሚሰግዱ ለአብ በመንፈስና በእውነት የሚሰግዱበት ጊዜ ይመጣል አሁንም ሆኖአል፤ አብ ሊሰግዱለት እንደ እነዚህ ያሉትን ይሻልና፤
ይመጣል/ቊ23፡- ጊዜ የተባለው ዘመነ ሐዲስ የክርስትናው ዘመን ነው።በእውነት
ማለትም ፈጣሪነቱን፣ አዳኝነቱን ተረድተው ይሰግዳሉ ማለት ነው።
አንድም በእውነት ማለት የሚሰግዱ ሰዎች እንደሳምራውያን አንድ
ጊዜ ለእግዚአብሔር ሌላ ጊዜ ለጣፆት እየተንበረከኩ ሳይሆን ስግደት የሚገባው
ለእግዚኣብሔር መሆኑን አውቀው የሚሰግዱበት ዘመነ ሐዲስ ይመጣል
ማለቱ ነው። ሳምራውያን በሐሰት አማልክት ለተባሉትም ይሰግዱ ነበርና
በእውነት የሚሰግዱ ሰዎች ለአብ መስገድ እንደሚገባቸው ይነግራታል።
ራሱንና መንፈስቅዱስን አለመግለጡ ግን ለአብ የሚቀርበው ስግደት ሁሉ
ለወልድና ለመንፈስቅዱስም የሚቀርብ ስለሆነ ነው" «ለአብ ያለው ሁሉ
የእኔ ነው»ብሏልና# የወልድ ገንዘብም የመንፈስቅዱስ መሆኑን ሲገልጽ ለእኔ
ካለኝ ወስዶ ይነግራችኋል» ብሏል/ ዮሐ16'15 ስለዚህ የአብ የሆነው ሁሉ
የወልድ ነው። የወልድ የሆነው ሁሉም የመንፈስ ቅዱስ ነው።
ማር ዮሐንስ «በእውነት የሚሰግዱ የተባሉት ከአይሁድና ከሳምራውያን
ወደክርስቶስ የሚመጡት ምእመናን ናቸው» ብሏል።
በመንፈስ፡- የዘመነ ሐዲስ ሰዎች ከመንፈስ ቅዱስ ተወልደው
ጸጋ መንፈስ ቅዱስን ተሞልተው ለአብ ይሰግዳሉ ማለቱ ነው" አንድም
በመንፈስ ማለት በሕሊና በአሳብ ከእግዚአብሔር ጋር በመገናኘት ማለት
ነው#በጸሎት፣ በጾም፣ በስግደት ጊዜ በመንፈሳዊ አሳብ /በሰቂለ ሕሊና/
በውስጣዊ ተመስጦ ከእግዚአብሔር ጋር መገናኘት ያስፈልጋልና።ነቢዩ
ኢሳይያስ«መንፈሴም በውስጤ ወደአንተ ትገሠግሣለች /ኢሳ26*9/ ብሏልና።
ድንግል ማርያምም«መንፈሴም በአምላኬ በመድኃኒቴ ሐሤት ታደርጋለች
Iሉቃ1፥47/ ብላለችና። ቅዱስ ጳውሎስም «በልጁ ወንጌል በመንፈሴ
የማገለግለው እግዚአብሔር ምስክሬ ነውና» /ሮሜ1፥9-10/ ይላል። ዳግመኛም
ቅዱስ ጳውሎስ ከቆሮንቶስ ሰዎች ጋር በመንፈስ ተሰብስቦ በኃጢአተኛው
ላይ እንደ ሚፈርድ ይናገራል /1ኛቆሮ5፥3-4/።
አሁንም ሆኖአል፡- ዘመን ይመጣል ስላላት ወደፊት የሚመጣ ዘመን
መስሏት እንዳትጠብቅ ዘመነ ሐዲስ ማለት አሁን ነው፣ እኔ የተገለጥኩበት
ዘመን ነው ይላታል።
24 እግዚአብሔር መንፈስ ነው፥ የሚሰግዱለትም በመንፈስና በእውነት ሊሰግዱለት ያስፈልጋቸዋል።
አብ ሊሰግዱለት እንደ እነዚህ ያሉትን ይሻልና/ቊ24 በሐሰት
ሳይሆን በእውነትጣዖትን እየቀላቀሉ ሳይሆን እግዚአብሔርን ብቻ እያመለኩ፣
በሥጋዊ ፍላጎት ሳይሆን በመንፈሳዊ ፍላጎት ጸንተው፣ ሕሊናቸውን አንጽተው
የሚሰግዱለትን ይፈልጋል ማለቱ ነው።
እግዚአብሔር መንፈስ ነው/ቊ24 እግዚአብሔር ረቂቅ ነው። በቦታ
ያልተወሰነ በዓለም ሁሉ ሙሉ ነው። እግዚአብሔር በሰማርያና በኢየሩሳሌም
ብቻ የተወሰነ እንዳይመስላት በሁሉም ቦታ መገኘት የሚችል መሆኑን
ለመግለጽ መንፈስ ነው ይላታል።
ማር ዮሐንስም«እግዚአብሔር ሥጋ የሌለው ረቂቅ ነውና በውስጣችን
ሥጋ ባልሆነችው ነፍሳችን ልናመልከው ይገባል» ካለ በኋላ «ጌታችን ይህን
ማለቱ፡- ሳምራዊቷን ሴት ከዓለማዊ ሥራ ከሥጋዊ ፈቃድ ሊያርቃት ስለ
ፈለገ ነው» ብሏል።
ሳምራዊቷ ሴት እንስራዋን ትታ መሄዷ