ያን ጊዜ ጌታችን ኢየሱስ በዮሐንስ ሊጠመቅ ከገሊላ ወደ ዮርዳኖስ መጣ
(74.3:13)
(፩) ጌታ ሲኾን ከአገልጋዮቹ ጋር፣ ዳኛ ሲኾን ከወንጀለኞቹ ጋር ሊጠመቅ
መጣ። ነገር ግን በዚህ የምትደናገጥ የምትታወክ ኣትኹን፤ በዚህ
የትሕትና ሥራ ልዕልናውም ያለ ልክ ከፍ ከፍ ብሎ ተገልጦኣልና
ከማኅፀነ ድንግል መወለድን፣ ባሕርያችንን ነሥቶ ወደ እኛ መምጣትን፣
በዘንግ መመታትንና መሰቀልን፣ ሌላውንም መከራ መስቀል መቀበልን
የወደደ እርሱ፥ መጠመቅንም ቢወድድና ከሌሎች ጋር ኾኖ በአትሕቶ
ርእስ ወደ አገልጋዩ ቢመጣማ ምን ያስደንቅሃል? የሚያስደንቀው አንድ
ነገር፥ እርሱም አምላክ ሰው መኾኑን ነው፤ ሌሎች ኹሉ ሰው መኾኑን
ተከትለው የሚመጡ ናቸውና።
መጥምቁ ዮሐንስ አስቀድሞ የተናገራቸውን ነገሮች የተናገራቸው፥ ለምሳሌ:
“የጫማውን ጠፍር መፍታት የማይገባኝ” “ፈራጅ ነው [ወይም መንሹ በእጁ
ነው]፣ “ለእያንዳንዱ እንደ ሥራው ይከፍለዋል”፣ “ለኹሉም መንፈስ ቅዱሱን
[ወይም የጸጋ ስጦታውን] አብዝቶ ይሰጣቸዋል”፣ ሌላ ይህን የመሰለውንም
ኹሉ የተናገረው፥ ክብር ይግባውና ጌታችን ኢየሱስ ክርስቶስ ሊጠመቅ
ሲመጣ አይተህ “በዮሐንስ እጅ ለመጠመቅ መምጣቱ ዕሩቅ ብእሲ' ቢኾን
ነው” እንዳትል አስቦ ነውና። ጌታችን ሊጠመቅ ብሎ ሲመጣ፦
እኔ በአንተ ልጠመቅ ያስፈልገኛል፤ አንተም ወደ እኔ ትመጣለሀን ብሎ የከለከለው
ለዚህ ነውና (ማቴ.3x14)።
ያጠምቀው የነበረው ጥምቀት “የንስሐ” ስለ ነበረ፣ ሰዎች ኹሉ ኃጢአታቸውን
እየተናዘዙ ይመጡ ስለ ነበረ፥ ጌታችን ኢየሱስ ክርስቶስም ወደ ፈለገ ዮርዳኖስ
የመጣው በዚሀ አግባብ ነው ብሎ ማንም ሰው እንዳያስብ' መጥምቁ ዮሐን
ይሀ ኹሉ ከመኾኑ አስቀድሞ በግ እና ከኃጢኣት ኹሉ የሚያድን ብሎ
ጠራው" የሰው ልጆችን ኃጢአት ያስወግድ ዘንድ የመጣ ከኾነ በዚህ ነውር
ነቀፋ የሌለበት መኾኑም የታወቀ የተረዳ ነውና። “እነሆ ኃጢአት (ነውር
የሌለበት” ሳይኾን ከዚህ በላይ በኾነ መንገድ “እነሆ የዓለምን ኃጢኣት
የሚሸከም” ያለውም ለዚህ ነውና። ይኸውም ከዚህ እውነታ ጋር ሌሎችንም
ያለ ጥርጥር መቀበል ትችል ዘንድ፣ ተቀብለህም ጌታችን ለመጠመቅ የመጣው
ከጥምቀቱም ያለፈ የድኅነት ሥራ ሊሠራ እንደ ኾነ መገንዘብ ትችል ዘንድ
ነው። መጥምቁ ዮሐንስም ጌታችን ወደ እርሱ በመጣ ጊዜ ይህን አሳብ
በሚያሳይ መልኩ፦ “እኔ በአንተ ልጠመቅ ያስፈልገኛል፤ አንተም ወደ እኔ
ትመጣለህን?” ብሎታል።
“አንተ በእኔ ትጠመቃለህን?” አላለውም፤ እንደዚህ ማለት ፈርቶ ነበርናታዲያ ምን አለው? “አንተም ወደ እኔ ትመጣለህን? ጌታችን ክርስቶስስ
ምን ብሎ መለሰለት? ከቅዱስ ጴጥሮስ ጋር እንዳደረገው በተመሳሳይ መልኩ
ከመጥምቁ ዮሐንስም ጋር አደረገ። ቅዱስ ጴጥሮስ፦ “አቤቱ አንተ እግሬን
ታጥበኛለህን?” ብሎ ከልክሎት ነበርና= ጌታችን፦ “እኔ የምሠራውን አንተ
ዛሬ አታውቀውም”፤ “እውነት እውነት እልሃለሁ እኔ እግርህን ካላጠብሁህ ከእኔ
ጋር ዕድል ፈንታ የለህም” ባለው ጊዜ ግን ፈጥኖ አሳቡን ቀየረ፤ እግሩን ብቻ
ሳይኾን እጁንና ራሱንም መታጠብ ሻተ (ዮሐ.13፡7-8)። መጥምቁ ዮሐንስም
ልክ እንደ ቅዱስ ጴጥሮስ፦ “አሁንስ ተው፤ እንዲህ ጽድቅን ኹሉ መፈጸም
ይገባናልና” ባለው ጊዜ ወዲያው ያጠምቀው ዘንድ ታዘዘ (ማቴ.3፡15)። ቅዱስ
ጴጥሮስና መጥምቁ ዮሐንስ ከጌታችን ጋር የተከራከሩት በክፉ ሕሊና ሳይኾን
ፍቅራቸውንና ታዛዥነታቸውን ለመግለጥ ፣ የሚያደርጉት ነገር ኹሉ እርሱ
በሚፈቅደው መንገድ ተረድተው ማድረግን ይፈልጉ ነበርና።
ጌታችን ክርስቶስም በዚሁ መነሻነት መጥምቁ ዮሐንስ ይከናወን በነበረው
ነገር ሳያውቅ እንዲጠራጠር እንዳደረገው አስተውል። “ጽድቅ ነው" ሳይኾን
“ልንፈጽም ይገባናል” ያለውም ለዚህ ነውና። “ባሪያ በጌታው እጅ ይጠመቃል
እንጂ ጌታ በባሪያው እጅ ይጠመቃልን?" የሚል አሳብ በዋናነት በሕሊናው
ስለ ነበረ፥ ከዚሁ አሳብ ተቃራኒ የኾነውን ነገር ነገረው እንዲህ እንደ ማለት
“ይህን መከልከልህና አለመፍቀድህ ያልተገባ አይደለምን? እንዲያውም
ስለዚሁ ተመሳሳይ ምክንያት ትፈቅድልኝ ዘንድ አዝዛሃለሁ፤ እጠመቅ ዘንድ
እጅግ ይገባ'ገኛል።”
እንዲሁ “ፍቀድልኝ” ብቻም አላለውም፤ ጨምሮም “አሁን” አለው እንጂይኸውም፦ “ይህ ለኹልጊዜ የሚኾን ኣይደለም [እኔን ኹልጊዜ በዚህ መንገድ
አታየኝም]፤ አንተ እንደምትሻው ኾኜ [እንደ ሥግው ቃልነቴ] ታየኛለህ
እንጂ፤ ለአሁን ግን ይህን [ለሰው ልጆች ድኅነት ብዬ የማደርገው ስለ
ኾነ] ተቀበለው።” ቀጥሎም ይህ “ይገባናል” ያለውን አሳየው። እንዴት ነው
ያሳየው? “ሕግን ኹሉ ልንፈጽም ይገባናል” በማለት። ይህን ለመግለጥም
“ጽድቅን ኹሉ” አለው። ጽድቅ ማለት “በጌታ ትእዛዝና ሕግጋት ኹሉ ያለ
ነቀፋ እየኼዱ በእግዚአብሔር ፊት ጻድቃን ነበሩ” እንደ ተባለ፥ ትእዛዛተ
እግዚአብሔርን መፈጸም ነውና (ሉቃ.1፡6)። “እስከ አሁን ድረስ ከዚህ
[ለነቢያት ከመታዘዝ] ውጭ የኾኑትን ትእዛዛት ስለ ፈጸምናቸውና የቀረችው
ይህች ብቻ ስለ ኾነች እርስዋንም ጨምረን ልንፈጽማት ይገባናል።º ሕገ
ኦሪትን በመተላለፍ በሰው ልጆች ላይ የመጣውን መርገም አስወግድ ዘንድ
መጥቻለሁና። ስለዚህ አስቀድሜ ሕግን ኹሉ ልፈጽም ይገባኛል። ከእርስዋ
መርገም ነጻ ካደረግኋችሁ በኋላም እፈጽማታለሁ።ስለዚህ ሕግን ኹሉ
ልፈጽም ይገባኛል። በተመሳሳይ ሕግም በሕገ ኦሪቱ እናንተን የሚቃወማችሁን
መርገም [እኔ ፈጽሜው] ልሽረው ይገባኛል። ሥጋን ነሥቼ፥ በአጭር ቁመት
በጠባብ ደረት ተወስኜ የመጣሁበት ዋናው ዓላማ ይኼው ነውና።”
(፪) ያን ጊዜ ፈቀደለት» ኢየሱስም ከተጠመቀ በኋላ ወዲያው ከውኃ ወጣ። እነሆም*
ሰማያት [ለጌታችን] ተhፈተለት» የእግዚአብሔርም መንፈስ እንደ ርግብ ሲወርድ
በእርሱ ላይም ሲያበራ አየ (ማቴ3፡15-16)
ብዙ ሰዎች መጥምቁ ዮሐንስ ከጌታችን "ኢየሱስ ክርስቶስ እንደሚበልጥ
· ያስቡ ነበር። ምክንያቱም መጥምቁ ዮሐንስ ዘመኑን ኹሉ ያሳለፈው በምድረ
በዳ ነበር፤ የሊቀ ካህን ልጅ ነበር፤ ይለብሰው የነበረው ልብስ የግመል
ጠጕር ነበር፤ በወገቡም ጠፍር ይታጠቅ ነበር፤ ሰዎችን ኹሉ ያጠምቃቸው
ዘንድ ይጠራቸው ነበር፤ የተወለደው አስቀድማ መካን ከነበረች ሴት ነበር።
ጌታችን ኢየሱስ ክርስቶስ ግንበመጀመሪያ የተወለደው [በሥጋ ዓይን
ከኣንዲት ድኻ ከምትባል ብላቴና ነበር (በድንግልና ፀንሳ በድንግልና ስለ
መውለድዋ አያውቁምና)፤ ከዚሁ ጎን ለጎንም ያደገው በሰዎች መካከል
በቤት ነበር፤ ይለብሰው የነበረው ልብስም በአይሁድ ዘንድ የተለመደ ልብስ
ነበር። በመኾኑም በዚህና ይህን በመሰለ አፍአዊ እይታ ጌታችን ከዮሐንስ
እንደሚያንስ ያስቡ ነበር። እስከ አሁን ድረስ እነዚያን ምሥጢራት [ማለትም
የእርሱ የባሕርይ አምላክነቱንና የድንግል ማርያም ዘለዓለማዊ ድንግልናን]
አያውቁም ነበርና። ከላይ ያነሣናቸው ምክንያቶች ባይኖሩም ኖሮ እንኳን፥
ጥርጣሬያቸው ይበልጥ እንዲበረታ ያደረገው ደግሞ ወደ መጥምቁ ዮሐንስ
ይጠመቅ ዘንድ መምጣቱ ነበር። “ይህ ሰው (ኢየሱስ) ይጠመቅ ዘንድ
መምጣቱ ከሌሎች ሰዎች እንደ አንዱ [ዕሩቅ ብእሲ] ቢኾን ነው። ከሌሎች
ሰዎች እንደ አንዱ ባይኾን ኖሮ ከሌሎች ሰዎች ጋር እነርሱ የሚጠመቁትን
ጥምቀት ይጠመቅ ዘንድ ባልመጣ ነበርና። ስለዚህ ዮሐንስ ከኢየሱስ ይልቅ
የበረታ የተደነቀም ነው" የሚል አሳብ በልባቸው አድሮ ነበርና። በመኾኑም
ይህ አሳብ በሕዝቡ ዘንድ ሥር ሰድዶ ተቀባይነት እንዳያገኝ፥ ክብር
ይግባውና ጌታችን ኢየሱስ ክርስቶስ እየተጠመቀ ሳለ ሰማያት ተከፈቱለት፤
መንፈስ ቅዱስ ወረደ፤ ከመንፈስ ቅዱስ መውረድ ጋርም ስለ ወልድ ዋሕድ
(ስለ ጌታችን) የባሕርይ አምላክነት የሚገልጥ ድምፅ [ከኣብ ዘንድ] መጣ
“የምወደው ልጄ ይህ ነው" የሚለው ድምፅ ላይ “ይህ የሚጠመቀው” ሳይኾን
“ይህ ብቻ የሚል ስለ ኾነ፥ ሕዝቡ ለመጥምቁ ዮሐንስ የተነገረ አመላካች
ቃል እንዳይመስለው፣ እንደዚሁም ለመጥምቁ ዮሐንስ ከነበረው ክብርና ከላይ
ስንጠቅሳቸው በነበሩት ምክንያቶች ተነሣሥቶ ስለ ተጠማቂው (ስለ ኢየሱስ)
ሳይኾን ስለ አጥማቂው (ስለ ዮሐንስ) ነው ብሎ አንድም ሰው እንዳያስብ፥
መንፈስ ቅዱስ በርግብ አምሳል ድምፁንም ይዞ ወደ ኢየሱስ ወረደ። “ይህ
ተብሎ የተነገረለትም መጥምቁ ዮሐንስ ሳይኾን ይጠመቅ የነበረው ጌታችን
ኢየሱስ ክርስቶስ እንደ ኾነ ለኹሉም ግልፅ አደረገላቸው።3
“ታዲያ እነዚህ ኹሉ ነገሮች እየተከናወኑ ሳለ አይሁድ በባሕርይ አምላክነቱ
ያላመኑበት ለምንድን ነው?” ብሎ የሚጠይቅ ሰው ሊኖር ይችላል። ምክንያቱም
በዘመነ ሙሴም እንደ እነዚህ ባይኾኑም ብዙ ተአምራት ተከናውነው ነበር።
ከመለከት ድምፆች ከነጎድጓዶች፣ እነዚህንም ከመሰሉ ሌሎች ድንቆች በኋላም
ቢኾን ግን የጥጃ ምስልን አቁመዋል፤ ብዔልፌጎርንም ተከትለዋል (ዘኁ.25፡
3)። በዚሁ በጌታችን ጥምቀት ላይ የነበሩ፣ በኋላም አልዓዛር ከሙታን ሲነሣ
የተመለከቱ እነዚህ ሰዎችም፥ እነዚህ ነገሮች ባከናወነው በጌታችን በኢየሱስ
ክርስቶስ የባሕርይ አምላክነት ከማመን ይልቅ በተደጋጋሚ ይገድሉት ዘንድ
ይፈልጉ ነበር። እንግዲህ አራት ቀን የኾነውን ሬሳ እያስነሣ በዓይናቸው
በብረታቸው እያዩ እንኳን በክፋታቸው እጅግ ጽኑዓን ከነበሩና ካላመኑበት
ከላይ ከሰማያት የመጣውን ድምፅ ሰምተው ባያምኑበትማ ምን ይደንቃል?
ልብ ቅንነትን የተሞላ ሲኾን [በእምነት የተነገረው] ኹሉንም በእምነት
እንደሚቀበለውና እምብዛም ምልክት የማይፈልገውን ያህል፥ ጠማማና
እልኸኛ እንደዚሁም በቅናት በሽታ የተጠቃ ሲኾንም ከእነዚህ ነገሮች
አንዳቸውንስ እንኳን አያስተውላቸውምና።
ስለዚህ፡ “አላመኑበትም" አትበል ይልቁንስ፡ “የተደረጉት ነገሮች ኹሉ
የተደረጉት እነርሱ ያምኑበት ዘንድ የተደረጉ አልነበሩምን?" ብለህ ጠይቅ
እንጂ" [አዎን፡ ያምኑበት ዘንድ የተደረጉ ነበሩና።] እግዚአብሔርም
የሚያመካኙበትን ምክንያት ያሳጣቸው ዘንድ ከዚህ ጋር ተመሳሳይና
ጠቅለል ባለ አነጋገር በነቢዩ አድሮ ስለ ራሱ መከራከርያ አስቀምጦአል።
አይሁድ ወደ ጥፋት መንገድ ሲጓዙ፣ ለጽኑ ቅጣትም ሲዳረጉ፥ የራሳቸውን
ክፋት ትተው በእግዚአብሔር መግቦትና ጥ(ቃ ላይ እንዳያመካኙ አስቦ፦
“ለወይኔ ያላደረግሁለት፡ ከዚህ ሌላ አደርግለት ዘንድ የሚገባኝ ምንድን
ነው?” ብሎአቸዋልና (ኢሳ.5፡4)= አንተም እዚህ ላይ፦ “ያላደረገላቸው፥
ከዚህ ሌላ ያደርግላቸው ዘንድ የሚገባው ምንድን ነበር?” ልትል ይገባሃል።
እዚህ ላይ ብቻም ሳይኾን የትም ቢኾን የት የራሳቸውን ክፋት በመግቦተ
እግዚአብሔር ለማመካኘት አስበው ሰዎች እንደዚህ ዓይነት ጥያቄዎችን
ሊያነሡ በሚሞክሩበት ጊዜ ይህን መከራከርያ አሳብ አቅርብላቸው። ለምሳሌ
እንዴት ያሉ ዕፁብ ድንቅ የኾኑ ነገሮች እንደ ተከናወኑ፣ ገና በወዲያኛው
ዓለም ሊሰጡ ያላቸውን እንዴት እዚህ እንደ ዐረቦን እንደ ተሰጡ ተመልከት።
ምክንያቱም የተከፈተችው ገነት [ብቻ] ሳትኾን መንግሥተ ሰማያትም
[ጭምር] ናትና።
ይልቁንስ እግዚአብሔር ይርዳንና ለጊዜው ከአይሁድ ጋር የምናደርገውን
ክርክር ለሌላ ጊዜ እናሳልፈው። ለአሁን ግን ወደ ቀጣዩ ኃይለ ቃል እንኺድ።
() ኢየሱስም ከተጠመቀ በኋላ ወዲያው ከውኃ ወጣI እነሆም* ሰማያት ተከፈቱ
(7.3:16)
ሰማያት የተከፈቱት ለምንድን ነው? አንተም ብትጠመቅ ሰማያት
እንደሚከፈቱልህ፣ እግዚአብሔር ወደ ሰማያዊ ሀገርህ እንደሚጠራህ፣
እንደዚሁም [ነፍስህን አጉድለህ ተጨልጠህ ተገርኝተህ] ይህን ዓለም ልትወድ
እንደማይገባህ ሲያስረዳህ ነው። [አንተ ወይም ሌላ ሰው ሲጠመቅ] በግዘፍ
ሰማያት ሲከፈቱ ያላየህ እንደኾነም፡ በፍጹም አትጠራጠር። ድንቆችና
መንፈሳዊ ምሥጢራት ኹሉ በገሃድ የሚታዩት ሰው ሊያያቸው ወይም
ሊሰማቸው የሚችሉ ራእያት የሚገለጡት ተአምራትም የሚከናወኑት፥
መንፈሳዊ ዕውቀት ለሌላቸው፣ ለማመን በአፍአ የሚታይ ምልክትን
ለሚፈልጉ መንፈሳዊውን ዓለም ለመረዳት በአእምሮ ሕፃናት ለኾኑ፣ በአፍአ
የሚታይ ነገር ሲኖር ባዩት ነገር ደስ ተሰኝተው ወደ እግዚአብሔር መቅረብ
ለሚችሉ ከዚህ በኋላ እንደዚህ ያለን ራእይ ወይም ተአምር ባይመለከቱም
እንኳን መጀመሪያ ላይ አንድ ጊዜ በተመለከቱት መሠረት ኹሉንም በእምነት
መቀበል ላለባቸው ሰዎች ነውና።
በሐዋርያትም ዘንድ፥ “እንደ ዐውሎ ነፋስ ድምፅ” እና “እንደ እሳት
የተከፋፈሉ ላንቃዎች (ልሳናት)” ታይተው ነበር (ሐዋ.2፡2)። ነገር ግን እነዚህ
በዚያ ለነበሩት አይሁድ ረብ እንጂ ለሓዋርያቱ ጥቅም የታዩ አልነበሩም።
አሁንም እኛ በአፍአ የሚታዩና የሚሰሙ ምልክቶች ባይኖሩም እንኳን አንድ
ጊዜ በሐዋርያት የተገለጡትን ነገሮች በእምነት እንቀበላቸዋለን። መንፈስ
ቅዱስም ቢኾን በርግብ አምሳል በጣት እንደሚጠቁም ኾኖ በጌታችን
በኢየሱስ ክርስቶስ ላይ ያመለከተው እርሱ የእግዚአብሔር አብ የባሕርይ
ልጁ እንደ ኾነ እዚያ ለነበሩት ሰዎችና ለዮሐንስ መጥምቅ ለማሳየት ሲል
ነውና። ስለዚህ ብቻም ኣይደለም፤ አንተም ስትጠመቅ እንዲህ ያለ ቅዱስ
መንፈስ ይወርድልሃል ለማለትም ጭምር ነው እንጂ።5 ነገር ግን እኛ አሁን
እንደዚህ ያለ በግልፅ የሚሰማና የሚታይ ራእይን ወይም ምልክትን አንሻም፤
በእነዚህ ኹሉ ፈንታ እምነት በቂያችን ነውና። ምልክት ወይም ተአምር
ለማያምኑ ነው እንጂ ለሚያምኑ አይደለምና (1ኛ ቆሮ.14፡22)።
ነገር ግን በርግብ አምሳል የወረደውስ ለምንድን ነው? ርግብ ገርና ንጽህት
(ኃጻጊተ በቀል) ፍጥረት ናት። መንፈስ ቅዱስም [ንስሐ ከገቡ] “የገርነት
መንፈስ" [ኃዳጌ በቀል - የቀድሞ በደልን የማይቈጥር፣ በቀልን የማይዝ] ነውና
በርግብ አምሳል ተገለጠ (ገላ.61)። ዳግመኛም በጥንት ጊዜ የተፈጸመውን
ታሪክ ሲያስታውሰን ነው። በኖኅ ዘመን ዓለም በንፍር ውኃ ስትጥለቀለቅ
የሰው ዘርም ሊጠፋ ጥቂት ብቻ ሲቀረው፥ ይህች ፍጥረት “የጥፋት ውኃ
ጎደለ” ስትል የወይራ ዝንጣፊ በአፍዋ ይዛ ተገኝታለችና፤ የምሥራቹን ይዛ
ታይታለችና (ዘፍ.8)። ይህም በኋላ ሊደረግ ላለው ነገር ምሳሌ ነበር። በኖኅ
ዘመን የሰው ልጅ በምግባሩ እጅግ የከፋበት ዘመን ነበርና፤ ያን የመሰለ
ጽኑ ጥፋት በራሱ ላይ ያመጣውም በርግጥ ለዚህ ነበርና። ስለዚህ አሁንም
መንፈስ ቅዱስ በርግብ አምሳል መገለጡ፥ የሰው ልጅ በምግባሩ እጅግ
መክፋቱን፣ ግን ደግሞ እንደ ርግብ የቀድሞ በደልን የማይቈጥር መንፈስ
ቅዱስን አስበህ ተስፋ እንዳትቈርጥ ያን ታሪክ አስታወሰህ። ምክንያቱም
በዚያ ተስፋ አስቆራጭ በኾነው በኖኅ ዘመን እንኳን [ንስሐ እስከ ገቡ ድረስ]
የመዳንና የመለወጥ ተስፋ ነበረ፤ ንስሐ ካልገቡ ደግሞ ቅጣት እንደሚያገኛቸው
በማሳየት! አሁን ግን የዚሁ ተቃራኒ ነው ያለው-ሰዎች ንስሐ እንዲገቡ ቅጣት
እንደሚያገኛቸው በማስፈራራት ሳይኾን ጸጋና ሊመረመር የማይችል ስጦታ
እንደሚቀበሉ ተስፋ በመስጠት! (2ኛ ቆሮ.9፡15)። ስለዚህ ርግብ ተገለጠች፤
የወይራ ዝንጣፊ ይዛ ግን አይደለም - ከኃጢአት ኹሉ [በሰይጣን ኃይል
ተይዞ ከመረገጥ በእግረ አጋንንት ከመጠቅጠቅ] የሚያድነንን፣ ልናገኘውም
ስላለን ጸጋ (ልጅነት) እየጠቆመች እንጂ። ይህች ርግብ “የጥፋት ውኃ ጎደለ”
ብላ አንድን ሰው - ኖኅን - ብቻ ከመርከብ መርታ ያወጣች አይደለችም፤
በመታየትዋ የሰው ልጆችን በሙሉ መርታ ወደ ላይ ወደ ሰማያት ወሰደቻቸው
እንጂ። የሰላም ምልክት በኾነው በወይራ ዝንጣፊ ፈንታም ለሰው ልጆች
ኹሉ ያለልዩነት ሊሰጥ የሚችል የጸጋ ልጅነትን ይዛ ታየች እንጂ።
183
ስለዚህ የጸጋውን (የሀብታቱን) ብዛት አስብ አመስግንም እንጂ በርግብ
አምሳል ተገለጠ ብለህ መንፈስ ቅዱስ “ሕፁፅ” እንደ ኾነ አታስብ። በርግጥ
አንዳንዶች እንዲህ ሲሉ እሰማቸዋለሁና፦ “በርግብና በሰው መካከል ያለው
ልዩነት ያህል በክርስቶስና በመንፈስ ቅዱስ ልዩነት አለ። ክርስቶስ በእኛ
ባሕርይ፥ መንፈስ ቅዱስም በርግብ አምሳል ተገልጦአልና#” ለእነዚህ ልንለው
የምንችለውስ ምንድን ነው? ክብር ይግባውና ወልደ እግዚአብሔር የእኛን
ባሕርይ እንደ ነሣ ርግጥ ነው፤ መንፈስ ቅዱስ ግን የርግብን ባሕርይ ባሕርይ
አድርጎ አልተገለጠም። ወንጌላዊውም፦ “በርግብ አምሳል” እንጂ “በርግብ
ባሕርይ” አላለም። መንፈስ ቅዱስም በዚህች ቅጽበት ካልኾነ በቀር ከዚያን
ጊዜ በኋላ በርግብ አምሳል አልተገለጠም፤ [አካላዊ ቃል የሰው ባሕርይን
በተዋሕዶ ገንዘብ አድርጎ ከቅድስት ድንግል ማርያም ከተወለደ በኋላ ሰው
ኾኖ በፍጹም ተዋሕዶ ጸንቶ እንደ ታየ፥ መንፈስ ቅዱስ ግን ለተወሰነ ጊዜ
በርግብ አምሳል ከመታየቱ በቀር ከዚያ በኋላ እንደዚያ በርግብ አምሳል
ተıልጦ አልታየም።]
ይህን መነሻ አድርገህ “መንፈስ ቅዱስ ሕፁፅ ነው” የምትል ከኾነ ግን “ንስር
ከርግብ ይበልጣል” ብለህ “ኪሩቤልም ከመንፈስ ቅዱስ ይበልጣል” ልትል
ነው ማለት ነው፥ ኪሩቤል በንስር አምሳል ተገልጠዋልና። መላእክትም
እንደዚሁ “ከመንፈስ ቅዱስ ይበልጣሉ” ልትል ነው ማለት ነው፥ ብዙ ጊዜ
በሰው አምሳል ተገልጠዋልና። ኾኖም ግን ኪሩቤል አንስርት አይደሉም፤
መላእክትም ሰዎች አይደሉም። በፍጹም! ኪሩባዊነት ወይም መልአካዊነት
አንድ ነገር ነው ለጊዜው በኣትሕቶ ርእስ በንስር ወይም በሰው አምሳል
መታየትም ሌላ ነገር ነውና"
ስለዚህ ይህን ኹሉ ቸርነት ያደረገልህን ለመንፈስ ቅዱስን የማታመሰግን
እንዳትኾን፣ ወይም ደግሞ የመንፈሳዊ ሀብት ኹሉ ምንጭ የኾነውን እርሱን
ከዚሁ በተቃራኒ [እንደ መናፍቃን “ሕፁፅ ነው" ብለህ በእርሱ ላይ ጽርፈትን
ስድብን] ተናግረህ እንዳታሳዝነው እማልድሃለሁ። ልጅነትን የሚሰጥ እርሌ
ኃጢአትን ማራቅ [በሰይጣን ኃይል ተይዞ ከመረገጥ በእግረ አጋንንት
ከመጠቅጠቅ] እና በጎ በጎ ነገሮችንም [ልጅነትን፣ ክብርን፣ ጣዕመ መንግሥተ
ሰማያትንም] ኹሉ መስጠት ይቻለዋልና።
(፬) ጥምቀተ አይሁድ ያለፈችው፥ የእኛ ጥምቀት ግን የጀመረችውም ስለዚሁ
ምክንያት ነውና። ጌታችን ልክ ፋሲካን ሲያከብር እንዳደረገው በጥምቀትም
ላይ ተመሳሳይ ነገርን አደረገ። ደቀ መዛሙርቱ ምሴተ ሐሙስ ላይ ፋሲካን
ሲያሰናዱለት ያን ያደረገው ስለ ኹለት ምክንያት ነበርና፦ አንደኛው
ብሉዩን ፋሲካ ለማሳለፍ (ፍጻሜ ለመስጠት)፥ ሲኾን ኹለተኛው ደግሞ
ሐዲሱን ፋሲካ ለመሥራት (ለመመሥረት) ነበር (ማቴ.26፡17-28)።
በተጠመቀ ጊዜም እንደዚሁ ለጥምቀተ አይሁድ ፍጻሜ ሰጠ፤ ጥምቀተ
ቤተ ክርስቲያንንም መሠረተ። የብሉዩን ፋሲካ ፈጽሞ አሳልፎ የሐዲሱን
ፋሲካ የጀመረው በመዓድ (በመብል በመጠጥ) እንዳደረገው ኹሉ፥ ጥምቀተ
አይሁድን አሳልፎ ጥምቀተ ሐዲስን ደግሞ ባውኃ አደረገው። በመዓዱም
ኾነ በውኃው አስቀድሞ ምሳሌዎችን (ጥላ የነበሩትን) አመጣ፤ ቀጥሎም
አማናውያኑን አጸና (መሠረተ)። ጸጋ መንፈስ ቅዱስን የምታሰጥ ይህች
ጥምቀተ ቤተ ክርስቲያን ብቻ ናትና፤ የዮሐንስ ጥምቀትም ብትኾን ይህን
ጸጋ የመስጠት ዓቅም አልነበራትምና" ስለዚሁ ዋና ምክንያትም በጥምቀተ
አይሁድም ኾነ በጥምቀተ ዮሐንስ እንደዚህ ያሉ ምልክቶች ሳይታዩ፥ በእርሱ
በጌታችን ልትሰጥ ባላት በጥምቀተ ቤተ ክርስቲያን ግን ታዩ። ይኸውም
ከዚህ በፊት ከተናገርነው ምክንያት በተጨማሪ፥ ከመጥምቁ ዮሐንስ ክብር
የተነሣ ሳይኾን ከተጠማቂው ከጌታችን ኃይል (የባሕርይ አምላክነት) የተነሣ
ይህም ጭምር እንደ ተከናወነ ታውቅ ዘንድ ነው። በርግጥም እስከዚያን ጊዜ
ድረስ ሰማያት ተከፍተው አያውቁም፤ መንፈስ ቅዱስም በዚህ መልኩ መጥተ
አያውቅም። ምክንያቱም ጌታችን ኢየሱስ ክርስቶስ በመጠመቁ ምክንያት
ከብሉይ ወደ ሐዲስ ከኦሪት ወደ ወንጌል ኣሻግሮናል፤ የመንግሥተ ሰማያትን
ደጅ ከፍቶልናል፤ ወደ ሀገራችን (ወደ ሰማይ) ይጠራን ዘንድም ብቻ ሳይኾን
ሊነገር በማይችል ክብር ያከብረን ዘንድም ቅዱስ መንፈሱን ልኮልናል።
ጌታችን ባሕርያችንን ተዋሕዶ ያደረገውን ኹሉ በማድረጉ መላእክትን
ወይም ሊቃነ መላእክትን ሳይኾን [በጸጋ] “ውሉደ እግዚአብሔር”፣ “ወዳጆች”
እንድንኾን ነውና ያደረገን" የጠራን ወደ እርሱም እንድንቀርብ ያደረገን
ይሀን የልጅነት ክብርን ሊያወርሰን (ወራሽ ሊያደርገን) ነውና።
ስለዚህ ይህንን ኹሉ በሕሊናህ ጓዳ በልቡናህም ሰሌዳ ላይ አኑረህ ለዚህ
ክብር ለጠራህ አምላክ ለፍቅሩ ለሰማያዊው ሀገርህ ለተቀበልኸውም ክብር
(ልጅነት) የሚገባ ሕይወትን አሳይ" ስትጠመቅ] አንተ በዓለም ዘንድ እንደ
ተሰቀልህ(ሞትህ) ዓለምም በአንተ ዘንድ እንዴ ተሰቀለች (ሞተች) ዐውቀህ
ለሰማያዊትዋ ከተማ (ሀገርህ) እንደሚገባ በኹሉም ረገድ ጥንቃቄ የተሞላበትን
ሕይወት አሳይ" ሰውነትህ ገና ወደ ሰማይ ስላልተሻገረም በምድር ላይ
ለዘለዓለም ጸንተv እንደምትኖር አታስብ= የአንተ ራስ [ክርስቶስ] ያለው
ላይ ነውና" አዎን' ጌታችንም መጀመሪያ እርሱ [በተዋሕዶተ ሥጋ] መጥቶ
ቅዱሳን መላእክቱን ያመጣቸው ቀጥሎም አንተን ይዞ [ባሕርይህን ተዋሕዶ
አንድም በልጅነት ጸጋ አንተን ሕዋሱ አድርጎ] ወደ ላይ ወደ ሰማያት
ያረገው፡ አንተ በአካለ ሥጋ ከማረግህ በፊትም ቢኾን ገና በዚህ ምድር
እየኖርሀ በሰማይ [በላይኛው ሀገርህ ከእርሱና የእርሱ ከኾኑት ኹሉ ጋር]
እንደምትኖር ኾነህ መኖር እንደሚቻልህ እንድታውቅ ብሎ ነውና።
ስለዚህ ከመጀመሪያው አንሥቶ የተቀበልነውን ያንን ሰማያዊ ልጅነታችንን
በንጽህና በቅድስና እንያዘው። ዕለት ዕለትም በላይ በሰማያት ያሉትን
መኖሪያዎችን እንሻ። በዚህ ዓለም የምናየውንም ኹሉ እንደ ጥላና እንደ
ሕልም አላፊና ጠፊ እንደ ኾነ እንቍጠረው። ከምድራውያን ነገሥታት
አንዱ፥ አንተን ችግረኛና ነዳይ ኾነህ አግኝቶህ ድንገት ልጁ ቢያደርግህ
[እንደ ልጁ ቢቈጥርህ]፥ ቀድሞ ትኖርበት ስለ ነበረው ደሳሳ ጎጆህና ሀብት
ንብረትህ በፍጹም አታስብም። እንደ እውነቱ ግን [በዚህ ዓለም በደሳሳ ጎጆም
ኾነ በቤተ መንግሥት ብትኖር] ልዩነቱ ያን ያህል አይደለም። ስለዚህ እኔም
ዕለት ዕለትም በላይ በሰማያት ያሉትን መኖሪያዎችን እንሻ ብዬ ስነግርህ
ቀድሞ ትኖርበት ስለ ነበረው አኗኗር አታስብ፤ የተጠራኸው ፍጹም ሊነጻጸር
ወደማይችል ሀገር ነውና። የጠራህም የምድር ንጉሥ ሳይኾን የሠራዊት ጌታ
እግዚአብሔር ነውና፤ የምትሰ'ጥህም ምድራዊት ቤተ መንግሥት ሳትኾን
ከመነገርና ከመታሰብ ኹሉ የምታልፍ ልዕልት መንግሥተ ሰማያት ናትና
እግዚአብሔር የሚወስድህ እንደ ምድራዊው ንጉሥ ከአንዱ የምድር ክፍል
ወደ ሌላኛው የምድር ክፍል ስላይደለ፥ ይልቁንም ከምድር ወደ ሰማይ፣
ከመዋቲነት ወደ ሕያውነት፣ ሊመረመርም ወደማይችል ክብር ስለ ኾነም፡
ይህን እንደሚገባ' አድርገን መግለጥ የምንችለው ያን ጊዜ በርግጥ ስናገኘውና
ጣዕሙን ስንቀምሰው ነው።
እንግዲህ፥ እንደዚህ ያሉ ከመነገርም ከመታሰብም የሚያልፉ ክብሮችን
የምትወርስ ኾነህ ሳለ የዚህን ዓለም ሀብትና ንብረት ለማግኘት ብለህ
ስትብለሰል ዚ ዓለም ብልጭልጭ ነገሮችም ር ስትጣበቅላ.
ይገባኛል የሚ ው ነገ ኹለ እንደ ቡትቶ ልብስ መዓዛው የከረፋ
ኾs አድር› Aትቈጥረው አይገባህምን? እንደዚህ ካልኾነስ እንያተ ለ
ምክንያትስ እንደ ምን ያለ ምክንያት ነው? ወይም ደግሞ ይህን የመ
ሰማዊ )ብር ተıባህ ልትኾን ትችላለህ? ልታመኘው የምትችልት
ክብር ኩተቀበልህ በኋላ ወደ ቀደመ ትፋትህ በመመለስህ ምክንያት የማያኝ
ቅት እንደ ምን ያለ ቅጣት ነው? ከእንግዲህ ወዲህ የምትቀጣው እንደ ሰው
ሳይኾን በእግዚአብሔር ልጅነትህ እንደ በደልኸው መጠን ነውና" የክብርህ
ታላቅነት የጽኑ ቅጣት ምክንያት ይኾንብሃልና።ሰማያዊው በኾነውስ
ይቅርና በዚህ ምድርም እንኳ ጥፋት ያጠፉ ባሪያዎችና ይህንኑ ጥፋ†
ያጠፉ በተለይም ከእኛ ታላቅ የኾነ ቸርነትን የተቀበሉ ልጆች ተመሳሳይ
የኾነ ቅጣት አይቀጡምና።
ቀዳማዊ አዳም ገነት ተሰጥታው ሳለ፥ በአንዲት ትእዛዝ መተላለፍ ምክንያº
ከክብሩ ተዋርዶ [በሞተ ሥጋ ላይ ሞተ ነፍስ፣ በርደተ መቃብር ላይ ርደ+
ገሃነም ተፈርዶበት] ያን ኹሉ መከራና ሥቃይ ካገኘው፥ መንግሥተ ሰማያትን
የተቀበልን፣ ከወልድ ዋሕድ ጋር አብረን ወራሾች ከኾንን በኋላ ርግቢ+ን
ሳይኾን እባቡን ተከትለን የምንኼድ እኛ'ማ ሊደረግልን የሚችል ይቅርታ
እንደ ምን ያለ ይቅርታ ይኾን? ከእንግዲህ ወዲህ በእኛ ላይ የሚፈረደው
ፍርድ እንደከዚህ በፊቱ “አፈር ነህና፥ ወደ አፈርም ትመለሳለህ” የሚል
አይኾንምና (ዘፍ.3፡19)። “ምድርን ባረስህ ጊዜ እንግዲህ ኃይሏን አትሰጥህም
የሚል አይኾንምና (ዘፍ.4፡12)። ይህን የመሰለ ሌላ ፍርድም አይደለምናከእነዚህ በላይ የሚከብድ ነው እንጂ በውጭ ወዳለው ጨለማ መጣል
መቼም ቢኾን መች በማይፈታ እስራት መታሰር! በማያንቀላፋ ትል መበላት
ጥርስ ማፋጨት ባለበት ጽኑ ፍርድ መጣል (ማቴ.25፡30)! ይህም እጅግ
ምክንያታዊ ነው። አንድ ክርስቲያን ታላቅ የኾነ ጸጋን (ልጅነትን) ተቀብሎ
ሳለ በዚያ በተቀበለው ጸጋ መነሻነት [ወይም ለተቀበለው ጸጋ እንደሚገባ
ብልጫ ያለው ሕይወትን የማያሳይ (የማይኖር) ከኾነ፡ የሚያገኘው መከራም
የዚያን ያህል ታላቅ ነውና የሚቀበለው ቅጣትም እጅግ ጽኑ ነውና። አንS
ጊዜ ነቢዩ ኤልያስ ሰማይን ከፍቶ ዘግቶ ነበር" ያን ያደረገው ግን ዝናብ
እንዲዘንብና እንዳይዘንብ ለማድረግ ነበር" ለአንተ ግን ሰማይ የተከፈተው
ዝናብ እንዲዘንብ ወይም እንዳይዘንብ እንድታደርግበት አይደለም ወደዚያ
እንድትወጣበት ነው እንጂ" ወደዚያ እንድትወጣበት ብቻም አይደለም
ውዴታው ካለህ ሌሎች ሰዎችን ወደዚያ እንድትመራበትም ጭምር ነው
እንጂ። ኣየህ! ኢየሱስ ክርስቶስ የባሕርይ ገንዘቡ ከኾነው ይህን ያህል
[በባለሟልነት የሚፈጸም] ድፍረትና ኃይል ነው የሰጠህ!
(፭) እንኪያስ የዘለዓለም
ያለብን በዚያ ነው
ሊኖረን አይገባም" የቱንም ያሀል ብትቆልፈው በበር ብትዘጋው በመሽጎሪያ
ብትሸጉረው አንድ ሺሕ ጠባቂ አገልጋዮች ብትቀጥርለት የቱንም ያህል
ለተንኰለኞች ብትተነኩልባቸው የቱንም ያህል ከቀናተኞች ብትሰውረው
ብልም እንዳይበላው ብትከላከል እንኳን ፡ ያከማቸኸውን መዝገብ ከጥፋት
መታደግ የማይቻልህ ጊዜ ግን በደጅ ነው" በፍጹም ከሞት ማምለጥ
አይቻልህምና" ሞት በመጣ ጊዜ እነዚህን ኹሉ ነገሮች በቅጽበት ውስጥ
ታጣቸዋለህና። ማጣት ብቻም ሳይኾን ለብዙ ጊዜ ጠላቶችህ ለነበሩትም
በግድ ታስተላልፋቸዋለህና። ወደ ዘለዓለም ቤትህ አሻግረህ ብታስቀምጣቸው
ግን ከዚህ ኹሉ ኪሳራ ትድናለህ" ቁልፍ አያሻህምና በር አያስፈልግህምና
በመሸጎሪያ መሽጎርም አይጠበቅብህምና። ያቺ ከተማ (ሰማያዊት ኢየሩሳም)
ይህ ኹሉ የሚያሻት አይደለችምና። ሌቦች ቆፍረው የማያገኙአት ብልና
ዝገት የማያጠፉአት፣ በተፈጥሮዋም ሙስና ኹሉ የማያገኛት ናትና።
ቤታችን እዚያ ከኾነ መዝገባችንንም ኹሉ ማኖር
እንዳናጣው በዚህ ዓለም የምንተወው ሀብት ንብረት
::
ታዲያ ጥፋትና ሽረት ዕጣው በኾነበት ቦታ ላይ መሰብሰብ፥ ብልና ዝገት
ሊበላውስ ይቅር ይበልጥ እየበረከተ በሚኖርበት እኛ ራሳችንም ለዘለዓለም
በምንኖርበት ቦታ ላይ ግን እጅግ ጥቂትዋን እንኳን ቆንጥሮ አለማስቀመጥ
ፍጹም አላዋቂነት አይደለምን? አሕዛብም የምንናገረውን ነገር የማያምኑበት
ምክንያት ይኸው ነው ይበልጥ ወደውና ፈቅደው የሚቀበሉት ንግግራችንን
ሳይኾን ተግባራችንን ነውና። እጅግ የሚያማምሩ [ቪላ] ቤቶችን እየገነባን፣
የአታክልትና የመዋኛ ሥፍራዎችን (መናፈሻዎችን) እያሰናዳን፣ ሰፋፊ
የእርሻ ሜዳዎችንም እየገዛን በተግባር እያዩን ሳለ፥ [ይህ ዓለም እንደ
ድንኳን ስለ ኾነ ብለን] ለወዲያኛው ዓለም እየተሰናዳን እንደ ኾንን በቃል
ብንነግራቸው ግን [የቱንም ያህል ንግግር አሳምረን ብንነግራቸውም እንኳን]
የምንነግራቸውን አያምኑንም።
“እንደዚህ ቢኾን'ማ ኖሮ በዚህ ዓለም ያላቸውን ገንዘብ በለወጡት፣ ለውጠውም
[እነርሱ እንደሚሉት በኋላ ተትረፍርፎ ያገኙት ዘንድ] በወዲያኛው ዓለም
መዝገብ ባኖሩት ነበር” ነው የሚሉት! ይህን የሚሉት እንግዲህ በዚህ ዓለም
የሚደረገውን አይተው ነው" በዚህ ዓለም ባለጠጋ የኾኑ ሰዎች [ሰማያዊ ሀገር
እንዳለ ሳያውቁ] ይኖሩባቸው ዘንድ አስበው ለራሳቸው ቤቶችን ሲገነቡ፣
እርሻዎችን ሲያሰናዱ፣ ሌላውንም ኹሉ ሲያዘጋጁ ይታያሉና።
እኛ ግን
ተቃራኒውን ነው የምናደርገው" እጅግ ተግተን የምናከማቸው ከጥቂት ጊዜ
በኋላ ትተነው የምንኼደውን ምድራዊ ሀብትን ነው እንጂ [በከንፈራችን
እንደምንናገረው] በወዲያኛው ዓለም ልናኖረው ስለሚገባን መንፈሳዊ
ሀብት አይደለም። ጥቂት መሬትንና ቤትን ለማግኘትና ለመሥራት ብለን
ገንዘባችንን ብቻ ሳይኾን ደማችንም እንኳን ለመስጠት ነው የምንተጋው
ስለ መንግሥተ ሰማያት ብለን በጥቂት ገንዘብ ብቻ ማድረግ የምንችለው
ቢኾንም &ንድ ጊዜ ገዝተነው ኅልፈት ሽረት ሳያገኘው ለዘለዓለም ዓለም
የእኛ ቢኾንም እኛ ግን አጉድለን መስጠትስ ይቅርና የተረፈንንም መስጠት
እንፈልግም"
እጅግ ጽኑ የኾነ ቅጣት እንቀበላለን፣ ወደ ወዲያኛው ዓለም ችግረኛና ድኻ
ኾነን እንኼዳለን የምለውም ከዚህ የተነሣ ነው። እንዲያውም እነዚህን
ጽኑዓን መከራዎች የምንቀበለው በዚያን ጊዜ ድኾች ስለምንኾን ብቻ
ሳይኾን ሌሎች ሰዎችንም እንደ እኛ እንዲኾኑ ስለምናደርግም (ስላደረግንም)
ጭምር ነው። አሕዛብ ከሰማያዊው ምሥጢር ተካፋዮች የኾኑት ክርስቲያኖች
በዚህ ዓለም ያሉትን አላፊና ጠፊ ነገሮችን ለማግኘት ብለው እጅግ ሲተጉ
ሲመለከቱአቸው፡ እነርሱም ራሳቸው ከግብረ ዓለም ጋር እጅግ ተጣብቀው
በእኛ ላይ የፍም እሳት ክምር ያከማቻሉና። በዚህ ዓለም የሚታዩትን
ነገሮች እንዲንቁ ልናስተምራቸው ሲገባን፥ እኛው ራሳችን እነዚህን ነገሮች
እንዲወዱ የምንመራቸው ከኾነ፥ ስለ ሌሎች ሰዎች መጥፋትም ባለ ዕዳዎች
ነንና እንደ ምን መዳን ይቻለናል? ክርስቶስ እዚህ የተወን ለዓለም ጨውና
ብርሃን እንድንኾን፣ በድሎትና በቅምጥልነት ለሚቀልጡት ብርታት፥
በሀብት በንብረት ለታወሩትም ብርሃን እንድንኾንላቸው ብሎ እንደ ኾነ
የተናገረውን አልሰማህምን? ታዲያ ይባስ ወደ ድቅድቅ ጨለማ እንዲገቡ
እጅግ ወራዶችም እንዲኾኑ የምናደርጋቸው ከኾነ፥ ሊኖረን የሚችለው ተስፋ
ድኅነት እንደ ምን ያለ ነው? የዚህን ዓለም ሀብትና ንብረት ለማግኘት ብለን
ከደከምን በኋላ ወደማይጠቅም ዋይታ፣ ወደ ጥርስ ማፋጨት፣ እጅና እግራችን
ታስረን ወደማይጠፋው እሳት መጣል ነው እንጂ በፍጹም ተስፋ ድኅነት
አይኖረንም።
ስለዚህ ይህን ዐውቀን ወደማይጠፋው እሳቱ እንዳንጣል ወደዚያ እንድንጣል
የሚያደርጉን እስራቶቻችንን እንበጥሳቸው" በገንዘብ ፍቅር የታሰረ ሰው
በዚህ ዓለም የገንዘብ እስረኛ ነውº በወዲያኛውም ዓለም የታሰረ ይኾናል።
ራሱን ከገንዘብ ፍቅር ነጻ ያደረገ ሰው ግን በዚህም ዓለም በወዲያኛውም
ዓለም አርነት ይወጣል" ስለዚህ የንፉግነትን ጽኑ ቀንበር ከላያችን ላይ
አሽቀንጥረን እንጣል፤ ወደ ሰማየ ሰማያት የሚያወጡን አክናፍም ለራሳችን
ገንዘብ እናድርግ" ዛሬም ዘወትርም እስከ ዘለዓለሙ ድረስ ክብርና ጌትነት
የባሕርይ ገንዘቡ የሚኾን ጌታችን ኢየሱስ ክርስቶስ በቸርነቱና ሰውን
በመውደዱ ይሀን ያድለን፥ ኣሜን!
