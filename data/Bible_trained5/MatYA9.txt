ዚህ በኋላ ሄሮድስ ሰብአ ሰገል እንደ ተዘባበቱበት ባየ ጊዜ እጅግ ተቈጣ
(ማቴ.2፡16)።
(፩) በእውነት ያለ ሐሰት ይህ እንዲፈራ እንዲርድም እንጂ እንዲቈጣ የሚያደርግ
አልነበረም፤ የማይቻሉ ነገሮችን እየሞረ እንደ ነበረም ሊገነዘብ ይገባው
ነበር= ነገር ግን ይህን አልፈራም፤ ከቍጣውም አልተመለሰም። ነፍስ
ማስተዋልን ስታጣና በማይድን ደዌ ስትያዝ እግዚአብሔር እንድትፈወስ
ብሎ የሚሰጣትን መድኃኒት ኹሉ አትቀበልምና። ለምሳሌ ይህን ሰው
ተመልከት! በቀድሞ ክፋቱ ላይ ቅትለተ ሕፃናትን ይጨምርበታልና፤ ጥልቅ
ወደ ኾነ ጕድጓድ ይገባም ዘንድ ይቻኰላልና። በጋኔን እየተነዳ ከቍጣውና
ከቅናት የተነሣ እንደ አውሬ ይኾናልና። ስለሚያደርገው ነገር ምንም
ባለማስተዋል ተፈጥሮን እንኳን ይቃወማልና# “ሰብአ ሰገል ተዘባበቱብኝ"
ብሎ ምንም በደል በሌለባቸው ሕፃናት ላይ ቍጣውን ይገልጣልና። ቀድሞ
በብሔረ ግብፅ እንደ ተደረገው ተመሳሳይ፥ እርሱም በምድረ ፍልስጥኤም
ያደርጋልና- “ጭፍራዎቹን ልኮ” ካለ በኋላ “ከሰብአ ሰገል እንደ ተረዳው
ዘመን በቤተ ልሔምና በአውራጃዋ የነበሩትን፥ ኹለት ዓመት የኾናቸውን
ከዚያም የሚያንሱትን ሕፃናት ኹሉ አስገደለ” ነውና የሚለው።
እዚህ ላይ በነቂሐ ልቡና በሰቂለ ሕሊና ኾናችሁ አድምጡኝ" ምክንያቱም
እነዚህን ሕፃናት በተመለከተ በብዙ አላዋቂ ሰዎች ዘንድ ብዙ ነገሮች
ይነገራሉና፤ የተደረገው ነገር ፍትሐዊ እንዳይደለ አድርገው የሚከሱ አሉና።
እንደዚህ ስንፍናን ከሚናገሩት አንዳንዶቹም ይህን ጉዳይ አስመልከተው ግራ
ገብቶአቸው ለዘብ አድርገው፣ ከእነዚህ ውጭ የኾኑ ሌሎች ደግሞ በድፍረትና
በቍጣ ይናገራሉና። ስለዚህ እነዚህን ከአላዋቂነታቸው፣ እነዚያንም ግራ ከገባው
አሳባቸው ነጻ እናደርጋቸው ዘንድ በዚህ ርእሰ ጉዳይ ላይ ጥቂት እንናገር
ዘንድ ፍቀዱልን። እንግዲህ እነዚህ ሰዎች ክሳቸው ሕፃናቱ አለአግባብ ተገደሉ
የሚል ከኾነ፡ በተመሳሳይ መንድ ቅዱስ ጴጥሮስን ይጠብቁ የነበሩ ሰዎች
[በሄሮድስ ትእዛዝ መገደላቸውም ስሕተት ነበር ማለት አለባቸው (ሐዋ 12፡
19) ምክንያቱም እዚህ ላይ ብላቴናው [ጌታችን ወደ ግብፅ ሀገር] በመሸሽ
ምክንያት በእርሱ ፈንታ ሌሎች ሕፃናት ተገድለዋል። እዚያም ላይ መልአኩ
ቅዱስ ጴጥሮስን ከወኀኒ ቤቱ አውጥቶና ከሰንሰለቱ ፈትቶ ሲያወጣው በዚህ
ጨካኝ ስም የተጠራ ቍጡም የኾነ ንጉሥ፡ ጴጥሮስን ቢያስፈልገው ስላጣው
የዚህን ጊዜ ይጠብቁ የነበሩትን ጠባቂዎች እንዲገደሉ አዝአልና።
“ታዲያ ይህ ምንድን ነው? ለከ0ደን ነገር እንዲያው ይበልጥ ክብደቱን
የሚጨምር እንጂ መፍትሔ አይኾንም" ሊባል ይችላል። ዐውቃለሁ። ይህንን
[የቅዱስ ጴጥሮስን] ያነሣሁት ከዚያ ጋር አንድና ተመሳሳይ ምላሽ አመጣ
ዘንድ ፈልጌ ነውና። ታዲያ የእነዚህ ምላሽ ምንድን ነው? ወይም ለእነዚህ
የምንሰጠው ምክንያት ምን ሊኾን ይችላል? የቅትለተ ሕፃናቱ ምክንያት
የንጉሡ ጨካኝነት እንጂ ጌታችን ክርስቶስ አልነበረም፤ በእነዚያ ላይም
የሄሮድስ ዕብደት እንጂ ቅዱስ ጴጥሮስ ኣልነበረም። ግድግዳው ተቦርቡሮ፣
ወይም መዝጊያዎቹ ወድቀው ቢኾኑ ኖሮ፥ ምናልባት ሐዋርያውን ይጠብቁ
የነበሩት ዘቦች ስለ ግድየለሽነታቸው ለመውቀስ ምክንያት ይኖረው ነበር።
አሁን ግን ኹሉም ምንም ሳይኾኑ ደጆቹ ተከፍተዋል፤ ቅዱስ ጴጥሮስ
ታስሮባቸው የነበሩት ሰንሰለቶቹ ወድቀዋል። እንግዲህ ንጉሡ እንደ ኃላፊነቱ
በፊቱ ያለውን የሚያየውን ቢመረምር ኖሮ ይህ ክስተት በሰው ኃይል ወይም
ጥበብ የማይቻል ስለ ኾነ አንዳች አምላካዊና ተአምራዊ ኃይል እንደ ኾነ
ተገንዝቦ በኾነው ነገር በተደነቀ ነበር እንጂ በዘበኞቹ ላይ የሞት ትእዛዝን
ባላወጀ ነበር። እግዚአብሔር እነዚህ የተደረጉ ኹሉ ነገሮችን ያደረገው
ዘበኞቹ እንዲገደሉ ሽቶ ሳይኾን ንጉሡን ወደ አሚነ ክርስቶስ ይመራው
ዘንድ ሽቶ ነበርና። ንጉሡ ልበ ቢስ ከኾነ ግን፥ ነገር ኹሉ በጎ ይኾን ዘንድ
የሚያደርገው የነፍስም ጠቢብ ባለመድኃኒት ክርስቶስ ስለ ሕመምተኛው
ንጉሥ ኣለመታዘዝ ለምን ይወቀሳል?
እዚህም ላይ ልንለው የምንችለው ነገር ይህንኑ ራሱን ነው። ሄሮድስ ሆይ!
ሰብአ ሰገል ተዘባበቱብኝ ብለህ የምትቈጣው ለምንድን ነው? ያ ልደት
ግብረ አምላካዊ እንደ ነበረ አታውቅምን? የካህናት አለቆችን ጠርተሃቸው
አልነበረምን? ጸሐፍትን ሰብስበሃቸው አልነበረምን? እነዚህ ኹሉ በተሰበሰቡ
ጊዜስ ቀድሞ በነቢይ ትንቢት የተነገረለት እንደ ነበረ አልነገሩህምን?
ጥንት በነቢይ የተነገረው ነገር እንደ ተፈጸመስ አላየህምን? ኮከብ ሰብአ
ሰገልን እንደ መራቸው አልሰማህምን? ታዲያ የአሕዛቡን (የሰብአ ሰገልን)
ትጋት አላደነቅህምን? ስለ ድፍረታቸው ዕፁብ ድንቅ አላልህምን? የነቢዩን
ቃል ሰምተሀ እንቅጥቅጥ አልያዘህምን? ታዲያ የቀድሞውን አስታውሰህ
የኋላውንም አታስብም ነበርን? እንዴት እነዚህን ኹሉ ነገሮች አስተንትነህ
የተደረገው ነገር የሰው ብልሐት ሳይኾን አምላካዊ ኃይል ነው አላልህም?
እንደው ሰብአ ሰገል እንኳን ቢሣለቁብህ እነዚህ ምንም በደል የሌለባቸ
ሕፃናት ምን አደረጉህ?
(፪) “ሄሮድስ እነዚህን ነገሮች ለማድረጉ ምንም ሊያመካኝ እንደማይችልና
እንደው ደም ተጠምቶ ይህን እንዳደረገው ግልፅ ኣድርገኸዋል። ቢኾንም
ግን የዚያ ኢፍትሐዊ ድርጊት መልሱን አልነገርኸንም። ሄሮድስ ይህን
ያደረገው በኢፍትሐዊነት ከኾነ እግዚአብሔር ይህን ያደርግ ዘንድ ለምን
ፈቀደለት?” ብሎ የጠየቀ ሰው አለ። እንግዲህ ለዚህ መልሳችን ምንድን
ነው? በቤተ ክርስቲያን፣ በአደባባይና የትም ቦታ አዘውትሬ የምናገረውን፡
አሁንም እርሱን በሕሊናችሁ ጓዳ በልቡናችሁ ሰሌዳ በጥንቃቄ ታኖሩት ዘንድ
እሻለሁ። ይህን መሰል መደናገ ባገኘን ጊዜ ኹሉ መመሪያ ሊኾነን የሚገባ
ነውና። ይህ መመሪያና [ለራሳችን] ልንናገረው የሚገባን ነገርስ ምንድን ነው?
በአንድ ሰው ላይ ጉዳት የሚያደርሱ ሰዎች ቍጥራቸው ብዙ ቢኾኑም ቅሉ
ከተጎጂው ሰው ከራሱ በላይ ግን እርሱን የሚጎዳው የለም የሚለው ነው።
ቃሉ ይበልጥ መደናገር እንዳይፈጥርባችሁ ግን መፍትሔውንም ፈጥኜ
አስከትላለሁ። አንድ ሰው ፍትሐዊ ባልኾነ መንገድ ጉዳት ቢያደርስብን ይህ
ኹለት ነገሮችን ሊያሳየን ይችላል፦
[አንደኛ] ጉዳቱ የደረሰብን ኃጢአታችንን ለማራቅ ሊኾን ይችላል
እግዚአብሔር ይህ እንዲደርስብን ያደረገው በዚህ ዓለም ጉዳት
ኣግኝቶን በወዲያኛው ዓለም ከጉዳት ነጻ እንኾን ዘንድ] ለእኛ ጥቅም
ሊኾን ይችላል፤
[ኹለተኛ]በመታገሣችን ልናገኘው ስለሚገባን የክብር አክሊል ሊኾን
ይችላል።
እየተናገርሁት ያለሁት ነገር ይበልጥ ግልፅ እንዲኾንም አሳባችንን በምሳሌ
እናብራራው። እንበልና አንድ አገልጋይ ከጌታው ብዙ ገንዘብ ተበድሮአል።
አገልጋዩንም ክፉ ሰዎች አግኝተውት ደበደቡት፤ ከገንዘቡ የተወሰነውንም
ነጠቁት። ከዚያ በኋላ ጌታው ያለውን ሥልጣን ተጠቅሞ ነጣቂዎቺንና ክፉ
አድራሾቹን ቢይዛቸው
ሳይኾን የተመለሰውንም
ከአገል”ዩ የወሰዱትን ንብረቶችን ማስመለስ ብቻ
ለአገልዩ ቢሰጠው አገልጋዩ ተጎዳ እንለዋለንን?
በፍጹም! ከተመለሰለትም በላይ ለጌታው ቢከፍልስ? ከጠፋበት ይልቅ ያገኘው
አይበልጥምን? እያንዳንዱ ሰው ይሀ ገብቶታል ብዬ አስባለሁ"
እኛም መከራ ሲያገኘን ልናስብ የሚገባን በዚህ መንገድ ነው" በርግጥም
መከራ እንዳገኘን ስናስብ ወይ ኃጢታችን ይወገድልናል ወይም ደግሞ
የሠራነው ኃጢአት እጅግ ታላቅ ካልኾነም ብዙ የክብር አክሊላትን
እንቀበልበታለን። ንዑድ ክቡር የሚኾን ጳውሎስ ዝሙት የፈጸመውን ሰው
አስመልክቶ ምን እንዳለ አድምጥ እንዲህ ያለውን፡ “ሥጋውን ጎድቶ
[ጌታችን ኢየሱስ ክርስቶስ በሚመጣበት ቀን] ነፍሱ ትድን ዘንድ እንዲህ
ያለውን ሰው ለሰይጣን አሳልፋችሁ ስጡት” (1ኛ ቆሮ.5፡5)። “ታዲያ ይህ
ምንድን ነው? ትምህርቱ የነበረውኮ በሌሎች ሰዎች ጉዳት ስለ ደረሰባቸው
እንጂ በመምህራኖቻቸው ስለ ተገሠጹ ሰዎች አልነበረም የሚል ጥያቄ
ልታነሣ ትችላለህ። እኔም እንዲህ ብዬ እመልስልሃለሁ፡ ምንም ልዩነት
የለውም፤ የጥያቄው ፍሬ ነገር የነበረው “መከራ ለተቀባዩ ሰው ጉዳት ነው?
ወይስ አይደለም?” የሚል ነውና። አሳቤን ከጥያቄው ጋር ይበልጥ ቅርብ
እንዲኾን ከፈለግህ ግን፥ አንድ ቀን እጅግ ሲያጣድፈው፣ በመከራ ላይ
መከራ ሲያደርስበት፣ የስድብ ናዳም ሲያዥጎደጉድበት የነበረውና የንጉሡ
ሠራዊትም የዚህ ሳሚ የተባውለን ሰው ራሱን ሊቈርጡት ባሉ ጊዜ ክቡር
ዳዊት ምን እንዳደረገ ምን እንዳለም አስታውስ፦ “እግዚአብሔር አዞታልና
ተዉት፤ ይርገመኝ= ምናልባት በዚህ ቀን መከራዬን አይቶ ስለ እርግማኑ
መልካም ይመልስልኛል” በማለት ነበር ፈጽሞ የከለከላቸው (2ኛ ሳሙ.16፡
11-12)። በመዝሙሩ ላይም፦ “ጠላቶቼ እንደ በዙ እይ፤ በግፍም ጥልን
ጠልተዉኛል” እና “ኃጢአቴን ኹሉ ይቅር በለኝ” ሲል ዘምሮአል (መዝ.24፡
18፣17)። አልዓዛርም በዚህ ዓለም ስፍር ቍጥር የሌለውን መከራ በመቀበሉ
ምክንያት በተመሳሳይ ሥርየተ ኃጢአትን አግኝቶአል። ስለዚህ መከራ
የሚቀበሉ ሰዎች በጽናት ኾነው የሚደርስባቸውን መከራ የታገሡ እንደ
ኾነ ተጎጂዎች አይደሉም። አዎን፥ እንዲያውም በእግዚአብሔር ቢቀጡ፣
በዲያብሎስም ቢገረፉ ከዚያ የሚያገኙት በቁዔት እጅግ ብዙ ነው።
() “ታዲያ እነዚህ ሕፃናት መከራን የተቀበሉት የትኛው ኃጢአት እንዲርቅላቸው
ነው? ስለ ዐዋቂና እጅግ ቸልተኞች ስለ ኾኑ ሰዎች እየተነጋገርን ቢኾን ኖሮ
ይህን ለማለት ምክንያት ያገኝ ነበር። እነዚሀ ሕፃናት ግን [ዕድሜያቸው
ከኹለት ዓመት በታች የኾኑና] ገና ጨቅላዎች የነበሩ በመኾናቸው
በመከራቸው ምክንያት ለየትኛው ኃጢአት ነው ሥርየት የሚያገኙት?
ተብሎ ሊጠየቅ ይችላል" ኃጢአት ባይኖርባቸውም እንኳን በዚህ ዓለም
መከራ የሚያገኛቸው በወዲያኛው ዓለም ሊያገኙት ስለሚገባቸው የክብር
አክሊል ነው ብዬ የተናገርሁትን አላደመጥህምን? ታዲያ እነዚህ ሕፃናት
በመገደላቸውና ንውጽውጽታ ወደሌለበት ወደብ [ገነት መንግሥተ ሰማያት]
ፈጥነው በመኼዳቸው የተጎዱት የቱ ላይ ነው? “በሕይወተ ሥጋ ቢቆዩ ኖሮ
ብዙና ታላላቅ ሠናያት ምግባራትን ሠርተው ከፍ ወዳለ ማዕርግ በደረሱ ነበር
ብለሃል። የተገደሉትኮ ስለዚሁ ምክንያት ነው - እግዚአብሔር ብዙ የክብር
አክሊል ስላዘጋጀላቸው! ዳግመኛም እነዚህ ሕፃናት አድገው ደጋግ ሰዎች
ይኾኑ የነበሩ ቢኾን ኖሮ ገና በሕፃንነታቸው ይሞቱ ዘንድ ባልፈቀደ ነበር።
በኃጢአት ላይ ኃጢአት የሚሠሩ ሰዎች እንኳን ታላቅ የኾነ ትዕግሥትን
ታግሦአቸው የሚኖሩ ከኾነ፥ እነዚህ ሕፃናት አድገው ደጋግ ሰዎች ይኾኑ
እንደ ነበር ቢያውቅ ኖሮም ገና በሕፃንነታቸው እንዲሞቱ ባላደረገ ነበር።
ልንናገራቸው የሚገቡን ምክንያቶች እነዚህ ናቸው። እነዚህ ብቻ ግን
አይደሉም፤ "እነዚህ ይልቅ እጅግ የረቀቁና እነዚህ ነገሮች እንዲከናወኑ
የፈቀደው እግዚአብሔር ራሱ ጠንቅቆ የሚያውቃቸው ሌሎች ምክንቶችም
አሉ። ስለዚህ ፍጹም ዕውቀትን ለእግዚአብሔር ትተን እኛ ቀጥሎ ወዳለው
ኃይለ ቃል እንኺድ፤ ሌሎች ሰዎች በእኛ ላይ ለሚያደርሱት መከራም
በትዕግሥት መቀበልን እንማር። አዎ! እነዚህ ሕፃናት ከእናቶቻቸው ጡት
ተመንጭቀው ሲወሰዱ፣ ጭካኔ በተሞላበት መንገድም እንዲገደሉ ሲደረጉ
ቤተ ልሔም ያገኛት ወዮታ እንዲህ ቀላል አይደለምና።
እስከ አሁን ድረስ መከራ መቀበልን እየፈራህ ከኾነ በእነዚህ ነገሮች
ምክንያትም ራስህን መግዛት
እንዲከናወኑ ያደረገው ሄሮድስ መጨረሻው ምን እንደ ኾነ ዕወቅ፤ ከፍርሐትህም
ያልተቻለህ ከኾነ፥ እነዚህን ኹሉ ነገሮች
ጥቂት ተላቀቅ። ስለ እነዚህ ምክንያቶች በቅጣት ከዙፋኑ የወረደው ወዲያው
ነበርና። እርሱ ከገደላቸው ሕፃናት በላይ አሳፋሪና አሰቃቂ የኾነ ሞትን
በመሞት ስለዚህ አስጸያፊ ግፉ የሚገባውን ቅጣት ተቀብሎአልና። እነዚህን
አስመልክቶ ዮሴፍ ወልደ ኮርዮን እንደ ተናገረውም ስፍር ቍጥር የሌላቸውን
ሥቃያት ተቀብሎአል።5 ነገር ግን ትምህርታችንን ላለማስረዘምና መኻል
ላይ ላለማቋረጥ ይህንን [የዮሴፍ ወልደ ኮርዮን አሳብና ሄሮድስ የደረሰበትን
ሥቃይ] እዚህ ላይ ማካተት አስፈላጊ ነው ብለን አላሰብንም።
ያን ጊዜ በነቢዩ በኤርምያስ* ድምፅ በራማ ተሰማ* ልቅሶና ብዙ ዋይታI ራሔል
ስለ ልጆችዋ አለቀሰች* መጽናናትም አልወደደችም* የሉምና የተባለው ተፈጸመ
(ኤር.31:15 ማቴ.2፡17-18)።
ስለዚህ እነዚህ ነገሮች በመከናወናቸው፦ እጅግ አሰቃቂና ፍትሐዊ ያልኾነ
ግድያ፣ ጭካኔና ሥርዓት አልበኝነት በመፈጸሙ ምክንያት አዝኖ የነበረው
ሰማዒ፥ ወንጌላዊው መልሶ፥ እግዚአብሔር እነዚህ ሕፃናት እንዳይገደሉ
ማድረግ የሚችልበት ኃይል ስላልነበረው፣ ወይም ይህ እንደሚኾን ስላላወቀው
ሳይኾን ይህን ጥንቱን እንደሚያውቀውና አስቀድሞም በነቢዩ አድሮ አሰምቶ
እንደ ተናገረው በመግለጥ አጽናናው። ስለዚህ አንተም ማንም ሰው በግልፅ
በሚሠራው ሥራና በሚፈቅደው ነገር የሚያየውን፥ የዚህ ዓለም ቋንቋም
ሊገልጠው የማይችለውን የእግዚአብሔር መግቦቱን ተመልከት እንጂ
አትታወክ፤ ተስፋም አትቁረጥ። ይህንንም በሌላ ቦታ ላይ ከደቀ መዛሙርቱ
ጋር ሲነጋገር ግልፅ አድርጎታል። መጀመሪያ በነገሥታት ፊት እንደሚቆሙና
የሞት ፍርድ እንደሚፈረድባቸው፣ በዓለም ላይ ጦርነት እንደሚኾን
ካስጠነቀቃቸው በኋላ፥ መንፈሳቸውን ሊያበረታታና ሊያጸናቸው ሽቶ፦
“ኹለት ድንቢጦች በአምስት ሳንቲም ይሸጡ የለምን? ከእነርሱም አንዲቱ
ያለ አባታችሁ ፈቃድ በምድር ላይ አትወድቅም ብሎአቸዋል (ማቴ.1029)። እነዚህንም ነገሮች የተናገረው ከሚኾነው ነገር እርሱ ሳያውቀው
የሚኾን እንደ ሌለ ሲነግራቸው ነው" ይወቀው እንጂ በኹሉም ላይ ግን
[በክፋት ተባብሮ] አይሠራም። በመኾኑም፡ “ልባችሁ አይታወክ፤ አይፍራም”
አለ (ዮሐ.14፡27)። የሚደርስብባችሁን መከራ የሚያውቅ ከኾነ መከራውን
ከእናንተ ለማራቅም ኃይሉ ካለው፥ መከራውን ከእናንተ ያልከለከለው ስለ
መግቦቱ እንደ ኾነ የታወቀ የተረዳ ነውና። እኛ ራሳችን ፈተና በሚያጋጥመን
ጊዜም ይህንን በሕሊናችን ጓዳ በልቡናችን ሰሌዳ ልናኖረው ይገባናል፤ ከዚያ
የምናገኘው በቁዔት ታላቅ ይኾናልና።
ነገር ግን “ራሔልን ከቤተ ልሔም ጋር አያይዞ ማንሣቱስ ስለ ምንድን ነው?
ራሔል ስለ ልጆችዋ አለቀሰች' ይላልና። ራማና ራሔል ምን አገናኛቸው?
ሊባል ይችላል። ራሔል የቤንኦኒ (የቢንያም) እናት ነበረች። በሞተች
ጊዜም ወደዚህ ቦታ በምትወስድ መንገድ ተቀበረች (ዘፍ.35፡19)። ስለዚህ
መቃብርዋና የልጅዋ የቤንኦኒ ዕጣ ለቤተ ልሔም ቅርብ ነበር፤ ራማ የቤንኦ;
(የቢንያም) ዘር ነበርና። ስለዚህ፦
ስለዚህ እንደ ገና ከዚህ የምንማረው ነገር አስቀድሜ እንደ ጠቀስሁት
እግዚአብሔር ከገባው ቃል ኪዳን ከአፍአ የሚቃረን የሚመስል ነገር ሲፈጸም
ብንመለከትም እንኳን ልንታወክ እንደማይገባን ነው። ለምሳሌ ሕዝቡን
ወይም ዓለሙን ኹሉ ለማዳን መጥቶ ሰው በኾነ ጊዜ፥ መጀመሪያው እንዴት
እንደ ነበረ ተመልከት፦
አንደኛ ቢንያም ከአባቶች አለቆች አንዱ ስለ ኾነ፣
ኹለተኛ ደግሞ ከራሔል መቃብር ቅርበት አንጻር በግፍ የተገደሉትን
ሕፃናት “ልጆችዋ” ብሎ ጠራቸው። ያገኛት ሕመም የማይድንና ጭካኔ
የተሞላበት እንደ ኾነ ለማሳየትም “መጽናናትም አልወደደችም፥
የሉምና” ኣለ።
[አንደኛ] እናቱ ቅድስት ድንግል ማርያም በሀገርዋ በገሊላ ሳትኾን ወደ
ቤተ ልሔም እንደ ወጣች ነበረች፤
[ኹለተኛ] የተወለደበት ቦታ [ማደሪያ እንኳን የሌለው] እጅግ አስቸጋሪ
ቦታ ነበር፤
[ሦስተኛ] ከሞቶች ኹሉ የሚመር ቅትለተ ሕፃናት ተፈጽሞበታል፤
[ኣራተኛ] ኀዘንና ልቅሶ ዋይታም በኹሉም ዘንድ ሰፍኖ ነበር።
ይህ ቢኾንም ግን ውስጥህ አይታወክ፤ ጌታ ተቃራኒ በሚመስሉ ነገሮች
ልዑላን የኾኑ ነገሮችን መፈጸም ልማዱ ነውና - በዚያ ኃይሉን ለእኛ መግለፅ
ልማዱ ነውና።
አርድእቱንም የመራቸው፣ ሥራቸውን ኹሉ እንዲያከናውኑም ያዘጋጃቸው
መስተጻርራን የኾኑ ነገሮችን በማምጣት ነበር። ይኸውም የሚያከናወነው
ነገር የተደነቀ ይኾን ዘንድ ነው። ለምሳሌ ተገርፈውና ተሰድደው፣ ፍጻሜ
የለሽ መከራም ተቀብለው ገራፊዎቻቸውንና አሳዳጆቻቸውን ወደ አሚነ
ክርስቶስ ማምጣትና መርታት ተችሎዋቸዋል።
(፭) ሄሮድስም ከሞተ በኋላ* እነሆ* የጌታ መልአክ በግብፅ ለዮሴፍ በሕልም ታይቶ
የሕፃኑን ነፍስ የፈለጉት ሞተዋልና ተነሣ* ሕፃኑን እናቱንም ይዘህ ወደ እስራኤል
ሀገር ኺድ አለ” (ማቴ.2:19-20)*
ከእንግዲህ ወዲህ “ኺድ” እንጂ “ሽሽ” አይለውም። እንግዲህ ከፈተና በኋላ
ዕረፍት፣ ከዕረፍት በኋላም እንደ ገና ሌላ መከራ ትመለከታለህን? እነሆ
ከስደት ወደ ገዛ ሀገሩ ተመልሶአልና፤ የሀገሩን መሬት ሲረግጥ ግን የቀድሞ
መከራዎች ቅሪት፥ ይኸውም በጨካኝ አባቱ በሄሮድስ ፈንታ ልጁ አርኬላዎስ
በይሁዳ ነግሦ ነበርና።
ነገር ግን ጴንጠናዊው ጲላጦስ ገዢ ኾኖ ሳለ አርኬላዎስ በይሁዳ የነገሠው
እንዴት ነው? ሄሮድስ ዘየዐቢ በቅርቡ ሞቶአል። መንግሥቱም እስከዚያን
ጊዜ አልተከፋፈለችም ነበር" ሲሞትም “በሄሮድስ ፈንታ” እንዲል ልጁ
ለጥቂት ጊዜ ይህን መጠበቅ ችሎ ነበር። [በኋላ ግን መንግሥቱ ለሦስት
ልጆቹ ተከፈለች።] አርኬላዎስ በአባቱ በሄሮድስ ስም የሚጠራ [ሄሮድስ
አንቲጳስ የሚባል] ሌላ ወንድም ነበረው። ወንጌላዊው በወንድሙ ሳይኾን]
በአባቱም በሄሮድስ ፈንታ” የሚለውም ይህንን ሲያመለክት ነው። [ስለዚህ
ጴንጠናዊው ጲላጦስ የይሁዳ ገዥ ቢባል ጲላጦስ ገዥ የኾነው ሄሮድስ ዘየዐቢ
ሞቶ፣ መንግሥቱ ለሦስት ተከፍላ፣ በእርሱ ስም የሚጠራው ልጁ ሄሮዲስ
አንቲጳስም በገሊላ ነግሦ ስለ ነበረ ነው።]
“ጻድቁ ዮሴፍ [በአንደኛው የሄሮድስ ልጅ] በአርኬላዎስ ምክንያት በይሁዳ
ለመኖር ፈርቶ ከነበረ፥ በገሊላ መኖርም በሄሮድስ [አንቲጳስ] ምክንያት
መፍራት ነበረበት” የሚል ሰው ሊኖር ይችላል። እኔም እንዲህ ብዬ
እመልስለታለሁ፦ [ጻድቁ ዮሴፍ] ቦታ በመቀየሩ [በብሔረ ግብፅ በመቆየቱ]
ምክንያት ተከስቶ የነበረው ነገር ኹሉ ተረስቶ ነበር፤ ቅትለተ ሕፃናቱ
የተከናወነው [በናዝሬት ገሊላ ያይደለ] በቤተ ልሔምና በአውራጃዋ ነበርና።
ስለዚህ ቅትሊቱ በመከናወኑ ምክንያት “ብላቴናው ከብዙዎቹ ሕፃናት ጋር
አብሮ ተገድሎአል” በሚል እሳቤ፥ አርኬላዎስ ስለ ተወለደው ንጉሥ [ስለ
ጌታችን] እሳብ አልነበረበትም ዳግመኛም አባቱ በዚህ መልኩ እያየው
ስለ ሞተ እርሱም በተራው በሚያከናውናቸው ነገሮችና በአባቱ መንገድም
ተመሳሳይ ግፍ ከመፈጸም አኳያ ለሚያደርገው ነገር እጅግ ጠንቃቃ ነበር።
ስለዚህ በአንድ መልኩ ይህን አደጋ ለማራቅ ሲል፡ በሌላ መልኩ ደግሞ
በገዛ ሀገሩ በመኖሩ ደስ ይሰኝ ዘንድ ጻድቁ ዮሴፍ ወደ ናዝሬት መጣ። ወደ
ናዝሬት ለመምጣት ይበልጥ ብርታትን ያገኝ ዘንድም መልአኩ በሕልም
ነግሮታል። ወንጌላዊው ሉቃስ ግን የማንጻቱን ሥርዓት ከፈጸ በኋላ ወደ
ናዝሬት እንደ ተመለሱ እንጂ በአምላካዊ ምክር (ማስጠንቀቂያ) እንዳልኾነ
ይናገራል (ሉቃ.2፡39)። ከዚህ ተነሥቶስ አንድ ሰው ምን ማለት ይቻለዋል?
ወንጌላዊው ሉቃስ እነዚህን እየተናገረ ያለው ወደ ግብፅ ከመውረዳቸው
በፊት ስለ ነበሩት ነገሮች ነው። እርሱ ሠራዔ ሕግ እንጂ ሕግ አፍራሽ
አይደለምና የማንጻት ሥርዓቱ ሳይፈጸም ወደ ግብፅ እንዲወርዱ አላደረገም።
ስለዚህ ድንግል ማርያም እስክትነጻ እና ወደ ናዝሬት እስክትመለስ ድረስ
ቆየ# ከዚያም ወደ ግብፅ ወረዱ። ከግብፅ ሲመለሱም ወደ ናዝሬት ይኼዱ
ዘንድ አዘዛቸው። ከዚህ በፊት ወደ ናዝሬት እንዲኼዱ እግዚአብሔር
አላስጠነቀቃቸውም ነበር፤ የኼዱት ሀገራቸውን ናፍቀው በራሳቸውም አሳብ
ነበርና= ወደ ቤተ ልሔም ወጥተው የነበሩት ለሕዝብ ቈጠራ እንጂ ለሌላ
አልነበረምና የመጡበትን ፈጽመው የሚቆዩበትም ሥፍራ ስላልነበራቸው
ወደ ናዝሬት ወረዱ።
(፮) እዚህ ላይ መልአኩ ወደ ሀገራቸው እንዲኼዱ ማድረጉ ለወደፊት ከመከራ
ፋታ ያገኙ ዘንድ እንደ ኾነ እንመለካታለን። ይህም ብቻ ሳይኾን በዚያ
ላይ ትንቢቱንም ጨምሮ፦ ነቢያት ናዝራዊ ይባላል የተባለው ይፈጸም ዘንድ*
ናዝሬት ወደምትባል ከተማ መጥቶ ኖረ” ብሎ ወንጌላዊው ተናገረ (ማቴ.2:23)።
እንደዚህ ብሎ የተናገረው ነቢይ ማን ነው? ይህን ለማወቅ እጅግ አትጓጉ
ወይም ባተሌ አትኹኑ። ብዙ የጠፉ መጻሕፍተ ነቢያት አሉና። ይህንን ማወቅ
የሚሻ ሰውም [የቀረውም ፊተኛውና ኋለኛው የሰሎሞን ነገር በነቢዩ በናታን
ታሪክ፥ በሴሎናዊውም በኦሒያ ትንቢት፥ ስለ ናባጥም ልጅ ስለ ኢዮርብዓም
ባየው በባለ ራእዩ በአዶ ራእይ የተጻፈ አይደለምን?” እንዲል] በመጻሕፍተ
ዜና መዋዕላት ከተጻፉ ታሪኮች መረዳት ይችላል (2ኛ ዜና.9፡29)።º አይሁድ
ከግድየለሽነታቸውና ከተደጋጋሚ ዐመፃቸው የተነሣ አንዳንዶቹ መጻሕፍት
ጠፍተዋል፤ ሌሎቹንም እነርሱ ራሳቸው አቃጥለዋቸዋል፤ ቀድደዋቸዋልም።
ይህ ይታወቅ ዘንድም ነቢዩ ኤርምያስ፦ “ይሁዲም ሦስት ወይም አራት
ዓምድ ያህል ባነበበ ቊጥር፡ ንጉሡ በካራ ቀደደው ክርታሱም በምድጃ
ውስጥ ባለው እሳት ፈጽሞ እስኪቃጠል ድረስ በምድጃ ውስጥ ወዳለው እሳት
ጣለው” ብሎአል (ኤር.36፡23)። የጠፉ እንዳሉ ይታወቅ ዘንድም አራተኛውን
የነገሥት መጽሐፍን የጻፈው ሰው፥ ከብዙ ጊዜና ጥረት በኋላ ከተቀበረበትና
ከጠፋበት የኦሪት ዘዳግም መጽሐፍን እንዳገኘ ተናግሮአል (2ኛ ነገ.22፡8)።
በአረማውያን ባልተማረኩ ጊዜ መጻሕፍቶቻቸው ከጠፉባቸው፡ አረማውያን
በበረቱባቸውና በማረኩአቸው ጊዜ ደግሞ ይበልጥ ብዙ መጻሕፍት እንደ
ጠፉባቸው ያስረዳል። እንዲህም በመኾኑ አስቀድሞ ነቢይ የተናገረውን
ሐዋርያት ራሳቸው ብዙ ቦታ ላይ ጌታችንን ናዝራዊ ብለው ጠሩት (ሐዋ.2፡
22፣ 3፡6፣ 4፡10፣ 6፡14፣ ወዘተ)።
“ናዝራዊ ይባላል ተብሎ መነገሩ፥ በቤተ ልሔም እንደሚወለድ የተነገረውን
ትንቢት እንዲጠራጠሩት አያደርግምን?" የሚል ሰው ሊኖር ይችላል።
አያደርግም! እንዲያውም ይህ በራሱ ሰዎች እንዲነሣሡና ስለ ጌታ የተባለውን
እንደሚረምሩ አድርጎአቸዋል። ለምሳሌ ናትናኤል “ከናዝሬት መልካም ነገር
ሊወጣ ይችላልን?” ብሎ ጠይቆአል (ዮሐ.1፡46)። ምክንያቱም ናዝሬት
የተናቀች ነበረችና፤ ናዝሬት ብቻም ሳትኾን የገሊላ አውራጃ በአጠቃላይ
የተናቀች ነበረችና። በመኾኑም ፈሪሳውያን፦ “ነቢይ ከገሊላ እንዳይነሣ
መርምርና እይ” ብለዋል (ዮሐ7፡52)= ጌታችን ግን “ናዝራዊ” ይባል ዘንድ
አላፈረም። ይኸውም እርሱ የሚፈልገው በሰው ዓይን የተከበሩትን እንዳይደለ
ሲያስረዳ ነው። “ከቍጥር አንገባም፥ ኣንጠቅምም” የሚሉትን ምክንያት
ያሳጣቸው ዘንድ፣ ደግ ነገርን የምንሠራ እስከ ኾነ ድረስ አፍአዊ ነገር
[ለምሳሌ ሀብት፣ ንብረት፣ ሹመት፣ ውበት፣ ዕውቀት] እንደማያሻን ያሳይ
ዘንድ ደቀ መዛሙርቱንም ከገሊላ መረጠ። ስለዚሁ ምክንያት እርሱም ራሱ
ለራሱ፦ “ለቀበሮዎች ጉድጓድ ለሰማይም ወፎች መሳፈሪያ አላቸው፥ ለሰው
ልጅ ግን ራሱን የሚያስጠጋበት የለውም” እንዲል ማደሪያ ቤት ያላቸውን
ኣልመረጠም (ማቴ.8፡20)። ሄሮድስ ሊገድለው በፈለገ ጊዜ ሽሽ። በተወለደ
ጊዜ በከብቶች በረት ተጣለ። በእንግዶች ማደሪያ አደረ። እናት ትኾነው
ዘንድ [በሥጋ ዓይን] ድኻ የኾነችውን ለራሱ መረጠ። ይኸውም እንደዚህ ያለ
ነገር ለእኛ ውርደት እንዳይደለ ሲያስተምረን፣ ገና ከመጀመሪያው አንሥቶ
ሰዎች የሚመኩባቸውን ነገሮች ከእግር በታች ሲጥልልን፣ እኛም ኹልጊዜ
ደግ ነገርን ብቻ ልናይ እንደሚገባን ሲነግረን ነው።
(፯) “ሰው ሆይ! በዚህ ዓለም መጻተኛ ኾነህ ትኖር ዘንድ እያዘዝሁህ ሳለ፥ አንተ
ግን የትውልድ ሀገርህን ጠቅሰህ የምትታበየው ስለ ምንድን ነው?” ይላል
እግዚአብሔር!“ይህ ዓለም ለአንተ እንደማይገባ አስበህ እንድትንቀው ስነግርህ
አንተ ግን ስለ ትውልድ ቀዬህ የምትመካው ስለ ምንድን ነው?” እነዚህ
ነገሮች ፈጽመው የተናቁ ናቸውና፤ በክርስቲያኖች ዘንድስ ይቅርና በግሪክ
ፈላስፎች ዘንድም ቢኾን የተናቁ የተጠቁ ናቸውና ፡ “ውጹአን” ተብለውም
ይጠራሉና፡ ዝቅ ያለ ግምትም ይሰጣቸዋልና።
“ቅዱስ ጳውሎስ ግን በምርጫ በኩል ግን ስለ አባቶች ተወዳጆች ናቸው በማለት
[ይመኩ ዘንድ] ፈቅዶላቸዋል" የሚል ሰው ሊኖር ይችላል (ሮሜ.11፡28)።
ነገር ግን እስኪ ንገረኝ ቅዱስ ጳውሎስ ይህን ያስተማረው መቼ፣ ስለ ምንና
ለማን ነው? ቅዱስ ጳውሎስ ይህንን ያስተማረው ከአሕዛብ ወገን ለተመለ
ወደ አሚነ ክርስቶስ በመምጣታቸው ምክንያት ይታበዩ ለነበሩ፣ ከአይሁድ
ክርስቲያን ከኾኑት “እኛ እንበልጣለን” ብለው ይመኩ ለነበሩት ነው። ስለዚ
ቅዱስ ጳውሎስ እንደዚህ ሲል፥ በአንድ በኩል የእነዚህ ከአሕዛብነት የተመለሱ
ክርስቲያኖች የትዕቢት እብጠታቸውን ይበጣላቸው ዘንድ፣ በሌላ መልኩ
ደግሞ ከአይሁድ ወደ ክርስትና የተመለሱትን ያበረታታቸው ዘንድ፥ በዚህም
ኹለቱም የተካከሉ መኾናቸውን ሲያስተምራቸው ነው። ስለ እነዚያ ቅዱሳንና
ታላላቅ ሰዎች በተናገረ ጊዜ “እንዲህ የሚሉት ለእነርሱ የሚኾነውን ሀገር
እንዲፈልጉ ያመለክታሉና፤ ያን የወጡበትን ሀገር አስበው ቢኾኑ፥ ሊመለሱ
ጊዜ በኾነላቸው ነበር” ብሎአል (ዕብ.11፡14-15)። ዳግመኛም፦ “እነዚህ ኹሉ
አምነው ሞቱ፥ የተሰጣቸውን የተስፋ ቃል አላገኙምና፤ ዳሩ ግን ከሩቅ ኾነው
አዩትና ተሳለሙት” አለ (ዕብ.11፡13)። መጥምቁ ዮሐንስ ወደ እርሱ ይመጡ
ለነበሩት፦ “በልባችሁም አብርሃም አባት ኣለን እንደምትሉ አይምሰላችሁ"
ብሎአቸዋል (ማቴ.3፡9)። ዳግመኛም ንዑድ ክቡር የሚኾን ጳውሎስ፦ “ነገር
ግን የእግዚአብሔር ቃል የተሻረ ኣይደለም። እነዚህ ከእስራኤል የሚወለዱ
ኹሉ እስራኤል አይደሉምና፤ የአብርሃምም ዘር ስለ ኾኑ ኹላቸው ልጆች
አይደሉም፥ ነገር ግን በይስሐቅ ዘር ይጠራልሃል' ተባለ። ይህም፥ የተስፋ
ቃል ልጆች ዘር ኾነው ይቈጠራሉ እንጂ እነዚህ የሥጋ ልጆች የኾኑ
የእግዚአብሔር ልጆች አይደሉም ማለት ነው” ብሎአል (ሮሜ.9፡6-8)። እስኪ
ንገረኝ! የሳሙኤል ልጆች የአባታቸውን ደግነት ባልወረሱ ጊዜ በአባታቸው
ደግነት ምን ተጠቀሙ (1ኛ ሳሙ.8፡3)? የሙሴ ልጆችስ የእርሱን ፍጽምና
ገንዘብ ባላደረጉ ጊዜ ምን ረብ አገኙ? ስለዚህ አለቅነቱን አልወረሱትም።
“እርሱ አባታችን ነው” ሲሉ ሕዝቡን መምራት ግን ልጁን በደግነት መንገድ
ወደ መራ ወደ ሌላ (ወደ ኢያሱ ወልደ ነዌ) ተላለፈ። የተወደደ ጢሞቴዎስስ
አባቱ የግሪክ ሰው በመኾኑ ምን ተጎዳ? ወይስ የኖኅ ልጅ ነጻ ሳይኾን ባሪያ
በኾነበት ጊዜ በአባቱ ደግነት ምን በቁዔት አገኘ? እንግዲህ የአባት ደግነት
ልጆችን ከመጥቀም አንጻር ጥቂት እንደ ኾነ ታያለህን? የካም ኃጢአት ሕገ
ተፈጥሮን አፈረሰች በአባቱ በኩል ያገኘው ከነበረው ደግነት እንዲወጣ
ማድረግ ብቻ ሳይኾን ነጻ እንዳይኾንም [ባሪያ እንዲኾንም] አድርጋዋለችና።
ዔሣውስ? የይስሐቅ ልጅ አልነበረምን? አባቱ አይወደውም ነበርን? አዎን
ይወደው ነበር። ከበረከቱ ተካፋይ ይኾን ዘንድም ብዙ ጥሮ ነበር፤ እርሱ
[ዔሣው] ራሱም ይህን በረከት ያገኝ ዘንድ የታዘውን አከናውኖ ነበር።
ነገር ግን ይህን ያደረገው ወድዶና ፈቅዶ ስላልነበረ እነዚህ ነገሮች ምንም
አልጠቀሙትም። ምንም እንኳን በኵር የነበረ ቢኾንም ምንም እንኳን አባቱ
በኹሉም ረገድ ከጎኑ የነበረ ቢኾንም፡ እግዚአብሔር ከእርሱ ጋር ስላልነበረ
ግን ኹሉንም አጣ።
ስለ ሰዎች የምናገረውስ ለምንድን ነው? አይሁድ የእግዚአብሔር ልጆች
ነበሩ። ከዚህ ልዑል ከኾነ ልጅነታቸው ግን ምንም አልተጠቀሙም። እንግዲህ
ሰው የእግዚአብሔርን ልጅነት ካıኘ በኋላ ለልጅነቱ እንደሚገባ የማይመላለስ
ከኾነ የሚያገኘው ቅጣትም ዕጥፍ ድርብ ከኾነ፡ ታዲያ የሩቅም የቅርብም
ደጋግ አያቶችን ጠቅሰህ የምትነግረኝ ለምንድን ነው? በብሉይ ኪዳን ብቻ
አይደለም፤ በዘመነ ሐዲስም አንድ ሰው ይህን በግልፅ ማየት ይችላል።
“ለተቀበሉት ኹሉ ግን፡ በስሙ ለሚያምኑት ለእነርሱ የእግዚአብሔር ልጆች
ይኾኑ ዘንድ ሥልጣንን ሰጣቸው" ይላልና (ዮሐ.1፡12)። ኾኖም ግን ከእነዚህ
ልጆች የሚበዙት በአባቶታቸው ምንም ምን እንዳልተጠቀሙ ቅዱስ ጳውሎስ
“ብትገረዙ ክርስቶስ ምንም አይጠቅማችሁም" ሲል ይነግረናል (ገላ.5፡
2)። እነርሱ ራሳቸው ስለ ራሳቸው ንቁዎች ካልኾኑ በቀር ክርስቶስ ምንም
ካልጠቀማቸው፥ [የእገሌ ዘመድ ነኝ የእገሌም ዘር ነኝ የሚሉበት] ዕሩቅ
ብእሲ'ማ [የድርሻቸውን ካልተወጡ በቀር “የእገሌ ዘር ነኝ" በማለታቸው ብቻ]
ምን ሊረባቸው ይችላል?
(፰) ስለዚህ እኛም ከባለጠጋ ቤተሰብ በመወለዳችን ወይም በሀብታችን ምክንያት
ኣንመካ። እንዲያውም እንዲህ የሚያስቡትንም ልንንቃቸው ቸልም
ልንላቸው ይገባናል፤ በሌላ መልኩ ደግሞ ሀብት ንብረት ስለሌለን ልንመረር
አይገባንም። ከዚህ ይልቅ በውስጡ ደግ ሥራ ያለውን ሀብት እንሻ፤ ሰዎች
በግብረ እከይ (በክፉ ሥራ) ውስጥ እንዲኾኑ ከሚያደርጋቸው ነዳይነትም
እንሽሽ። ባለጠጋው ሰው [ነዌ በምግባር] ድኻ የነበረው በዚህ አገባብ ነበርና
(ሉቃ.16፡24)። አዝዞ ጠብታ ውኃ ማግኘት ያልተቻለው ድኻ ስለ ነበረ
ነውና፤ አብዝቶ ቢለምንም ማግኘት አልተቻለውምና። ነገር ግን ከእኛ
መካከል ምላሱን ያርስ ዘንድ ጠብታ ውኃ ለማግኘት ሽቶ እስከ ማጣት
የደረሰ ማን ነው? እስከዚህ ድረስ የሚያጣ ማንም የለም። እጅግ በከፋ ረሃብ
የሚጠበሱት ሰዎችስ እንኳ ጠብታ ውኃን ማግኘት ይችላሉ፤ ጠብታ ውኃ
ብቻ ሳይኾን የተትረፈረፈ ውኃ አያጡም። ባለጠጋው [ነዌ] ግን ጠብታ ውኃ
እንኳን ማግኘት አልቻለም፤ ድኸነቱ (ማጣቱ) እስከዚህ ድረስ እጅግ የከፋ
ነበርs ከዚህ በላይ እጅግ የሚከፋው ግን ያን ጠብታ ውኃ ከየትም ይኹን
ከየት ከዚያ በኋላም ማግኘት የማይችል መኾኑ ነው። ታዲያ መንግሥተ
ሰማያት እንድንገባ ማድረግስ ይቅርና ወደ ምረረ ገሃነም ገብተንም ጠብታ
ውኃ እንኳን ሊሰጠን የማይችለውን [የክፋት ኹሉ ሥር የኾነውንም] ገንዘብ
እስኪ ንገረኝ በዚህ ዓለም ላይ ካሉት ነገሥታት አንዱ “አንድን ባለጠጋ
በባለጠግነቱ በሸንጎ ዘንድ ማግነን ወይም ከበሬታን ሊያገኝ አይገባውም
ብሎ ዐዋጅ ቢናገር፡ ኹሉም ሰው እያንዳንዱ ሀብት ንብረቱን ንቆ አጥቅቶ
&ይጥለውም ነበርን? ስለዚህ እነዚህ ምኑናን ሀብታት ከምድራዊው መንግሥት
ከሚገኝ ክብር ውጹአን ከሚያደርጉን ሊናቁ የሚገባቸው ከኾነ፥ ሰማያዊው
ንጉሥ እግዚአብሔር ዕለት ዕለት [ባለጠጋ ወደ እግዚአብሔር መንግሥት
ከሚገባ ግመል በመርፌ ቀዳዳ ቢያልፍ ይቀላል' እንዲል] የዚህን ዓለም
ገንዘብ ያልናቁ ሰዎች በመንግሥተ ሰማያት ዘንድ ዕድል ፈንታ ጽዋ ተርታ
የላቸውም" በማለት አሰምቶ ሲናገር§ ርስቱንና መንግሥቱን ያለ ሥጋት
መውረስ እንችል ዘንድ ባለጠግነትንና ሀብትን ኹሉ ልንንቅ አይገባንም
ነበርን? ብልም ዝገትም በማያጠፉት፣ ሌቦችም ቆፍረው በማይሰርቁት በላይ
በሰማያት መዝገብ ልንሰበስብ ሲገባን፥ ይባስኑ ወደ መንግሥተ ሰማያት
እንዳንገባ ዕንቅፋት የሚኾኑብንን ነገሮች ለማግኘት ብለን ብዙ ድካሞችን
የምንደክም፣ እነርሱንም በሰንዱቃችን ብቻ ሳይኾን መሬት ቆፍረንም ቢኾን
ለማስቀመጥ የምንጨነቅ ከኾነ፥ ሊደረግልን የሚችል ቸርነት እንደ ምን
ያለ ቸርነት ነው? አሁንም አንተ እያደረግህ ያለኸው ልክ እንደዚህ ነውና።
ይኸውም ኣንድ [ሰነፍ] ገበሬ በለም እርሻ ላይ የሚዘራውን ስንዴ አግኝቶ
ሳለ፥ እርሱ ግን ለራሱም እንዳይጠቀም፣ ስንዴውም በስብሶ እንዲጠፋ
አስቦ እርሻውን ትቶ ስንዴውን በጕድጓድ ውስጥ እንደሚቀብረው ማለት
ነው። ስለ እነዚህ ነገሮች ስንነቅፋቸውስ በጋራ የሚያቀርቡት ሰበብ ምን
የሚል ነው? “ኹሉንም ነገር በቤት ውስጥ አስተማማኝ ኾኖ መቀመጡን
ማወቅ የሚሰጠው መጽናናት (ዕረፍት) እንዲሁ ጥቂት አይደለም።” ነገር
ግን አይደለም! እንዲያውም መጽናናትን (ዕረፍትን) የሚሰጠው መቀመጡን
እንኳን አለማወቃችን ነው። አንተ ረሃብ ቸነፈር ባትፈራም እንኳን እዚህ
ምድር ላይ መዝገብ በመሰብሰብህ ስለዚሁ ምክንያት ግድ የሚያስፈሩህ
ሌሎች እጅግ የባሱ ነገሮች፥ ለምሳሌ ሞት፣ ጦርነት፣ በአንተ ላይ ሊደርስ
የሚችል ማናቸውም አደጋ ኣለብህ። ረሃብ ቸነፈር ፈጽሞ ባያገኝህ እንኳን፥
ሌሎች ሰዎች ሆድ አስገድዶአቸው ጦር ሰብቀው ዘገር ነቅንቀው ወደ ቤትህ
ይመጣሉ" ወይም ደግሞ ጥንቱንም አንተ እንደዚህ በማድረግህ ምክንያት
በሀገራችን ላይ ረሃብ ቸነፈር እንዲመጣ ታደርጋለህ። ቀጥሎም ለገዛ ቤትህ
ከየትኛውም ረሃብና ቸነፈር በላይ የኾነውን ይህን ጕድጓድ ታሰናዳለህ።
ምንም እንኳን በብዙ አቅጣጫ ይህን ሊያባብሱ የሚችሉ ነገሮች በርግጥ
ሊኖሩ ቢችሉም፥ “ረሃብ ቸነፈር ያገኘኛል” ብሎ ተጨንቆ ፈጥኖ የሞተ ሰውን
አላውቅምና" ብዙ ሀብትና ንብረት በማከማቸታቸውና እነዚህን ተከትለው
በሚመጡ ነገሮች ምክንያት ግን በኅቡእም ይኹን በግልጥ ራሳቸውን ያጠፉ
ብዙ ሰዎችን ግን ማሳየት እችላለሁ። አውራ ጎዳናዎቹ ፍርድ ቤቶችና
አደባባዮች በእነዚህ ምሳሌዎች የተሞሉ ናቸውና። ስለ አውራ ጎዳናዎች፣ ስለ
ፍርድ ቤቶችና ስለ አደባባዮች የምናገረውስ ለምንድን ነው? ባሕር ራስዋ
በእነርሱ ደም የተሞላች እንደ ኾነች ማየት ይቻልሃል። እኛ እንደሚመስለን
ይህ ጨካኝ ጌታ (ገንዘብ - ፍቅረ ንዋይ) የነገሠው የብስ ላይ ብቻ ሳይኾን
ቀላያትም ላይ እጅግ በዝቶ ሰፍኖአልና። አንዳንዱ ወርቅ ለማግኘት
ይኼዳልና፤ ሌላውም እንደ ገና ለዚሁ ብሎ በወንበዴዎች ይወጋልና። ይኸው
ተመሳሳይ ጨካኝ ጌታ (ገንዘብ) ኣንዱን ነጋዴ ሌላውን ደግሞ ነፍሰ ገዳይ
አድርጎታልና።
እንግዲህ አንድ ሰው እርሱን ለማግኘት ብሎ [ባሕሩንም የብሱንም አቋርጦ]
ተጉዞና ስፍር ቍጥር የሌለው መከራ ተቀብሎ፥ መጨረሻ ላይም በዚሁ
ምክንያት የሚሞት ከኾነ፥ ከገንዘብ በላይ እምነት ሊጣልበት የማይገባ ነገር
ምንድን ነው? “በእባብ ለተነደፈ አስማተኛ ወደ ክፉ አውሬም ለቀረበ ኹሉ
ማን ያዝንለታል?” ይላል (ሲራ.12፡13)። ኣስቀድመን ይህን ክፉ ጌትነቱን
ዐውቀን ለእርሱ ከመገዛትና ለእርሱ ያለንን ክፉ መሻት ከእኛ ልናርቀው
ይገባናልና። “ይህ እንደ ምን ይቻላል?” ብሎ የጠየቀ ሰው አለ። ሌላ ፍቅር
(ፍቅረ መንግሥተ ሰማያትን) ወደ ልባችን አዝልቀን በማስገባት! መንግሥተ
ሰማያትን የሚወድድ ሰው፥ እርሱ ስስትንም ይንቃልና፤ የክርስቶስ ባሪያ
የኾነ ሰው፥ የገንዘብ ባሪያ ሳይኾን የገንዘብ ጌታ ነውና፤ ከገንዘብ የሚሸሽ
ሰው፥ እርሱን ገንዘብ እንደሚከተለው፥ ገንዘብን የሚያሳድድ ሰውም ገንዘብ
ከእርሱ እንደሚሸሽ የታወቀ የተረዳ ነውና። ገንዘብ የሚንቀውን ሰው ያህል
የሚያፈቅረውን ሰው አያካብርምና፤ ገንዘብ እርሱን የሚፈልጉትን ሰዎች ያህል
የሚንቃቸው የሚያጠቃቸው የሉምና። እንዲያውም መናቅ ማጥቃት ብቻ
አይደለም፤ ይባስ ብሎም ስፍር ቍጥር በሌለው ሰንሰለትም ያሳስራቸዋልና፤
[ባሪያም ያደርጋቸዋልና።]
ስለዚህ የቱንም ያህል ብንዘገይም እንኳን እነዚህን [የዚህ ጨካኝ ጌታ]
ሰንሰለቶች እንበጣጥሳቸው። አእማሪት የኾነች ነፍስህን ግዑዝ ለኾነ ነገር
[ለገንዘብ] ባሪያ የምታደርጋት ለምንድን ነው? ለባዊት የኾነች ነፍስህን ስፍር
ቍጥር ለሌላቸው ክፋቶች እናት ለኾነችው ለስስት የምታስገዛት ለምንድን
ነው? ወዮ እንደ ምን ያለ ዕብደት ነው! እኛ በቃል ደረጃ ስንጠላው እርሱ
ግን በገቢር ይዋጋናልና፥ ወደሚያሻው ቦታ ይነዳናልና፣ ዋጅቶ እንደ ገዛን
አድርጎ ይሰድበናልና፣ እንደሚያሻው አድርጎም ይገርፈናልና፥ እንግዲህ
ከዚህ በላይ ምን አሳፋሪና ክብረ ነክ ነገር ይኖር ይኾን?
ዳግመኛም ግዕዛን ከሌላቸው ነገሮች [ለምሳሌ ከገንዘብ] እንኳን ተሽለን
ካልተገኘን፥ ከረቂቃን ኃይላት ከአጋንንት'ማ እንዴት ተሽለን ልንገኝ
እንችላለን? ምናምንቴ የኾነውን አፈርና ምኑናን የኾኑ ድንጋዮችን መናቅ ካልተቻለን ፡
ሥልጣናትንና አለቆችን ልንሠለጥንባቸው የምንችለው'ማ
እንዴት ነው? ራስን መግዛት ገንዘብ ማድረግ የሚቻለን እንዴት ነው? በ,
አገላለፅ ብር (ማዕድኑ) የሚሠለጥንብን ከኾነ ቀና ብለን መጓዝ የሚቻለን
መቼ ነው? በእውነቱ አንዳንዶቹ እንዲሁ ወርቅን ለማየት ብቻ በዚህ ጪኝ
ሥር የተሸጡ ኾነዋልና። በጣም ዝቅ ባለ አነጋገ ስንነጋገረው፥ አንዳንዶቹ
ንቁ ኾነው ማየት የሚችሉት የወርቅ ሳንቲምን ነውና። ነገር ግን ይህን
የምነግርህን ነገር እንደ ቀልድ አትመልከተው። አፍቅሮተ ንዋይን ያህል
ዓይነ ሥጋንም ኾነ ዓይነ ልቡናን የሚያሳውር ምንም ምን የለምና። የእነዚያ
ሰነፍ ደናግል መብራት እንዲጠፋባቸውና ከሰርጉ አዳራሽ ውጭ ኾነው
ደጁ እንዲዘጋባቸው ያደረገው ይህ ክፉ ፍቅረ ንዋይ ነበርና" ይህ አንተ
“ለማየት ደስ ያሰኛል” የምትለው ገንዘብ፥ ጎስቋላው ይሁዳ የጌታችንን ድምፅ
እንዳይሰማ፥ ይልቁንም ወደ ሽምቆቆ እንዲፋጠን፣ ሆዱ ተዘርግፎ እንዲሞት
ከዚህ ኹሉ በኋላም የእሳተ ገሃነም ሲሳይ አድርጎታልና።
ታዲያ ከዚህ በላይ ምን ዓመፀኛ ሊኖር ይችላል? ከዚህ በላይ ምን አስፈሪ
ነገር ሊኖር ይችላል? እንደዚህ ብዬ ስናገር ግን እንደው የብዕል ዓይነቱ
[ለምሳሌ ወርቁ፣ ገንዘቡ ወይም አልባሳቱ] ማለቴ አይደለም። ያለወቅቱ
የኾነውንና ማለቂያ የሌለው እነርሱን መሻት ማለቴ ነው እንጂ= ይህ
ያለወቅቱ የኾነና ማለቂያ ፍጻሜ የሌለው መሻት ሰዎችን ከሰውነት ማዕቀፍ
ያወርዳቸዋልና (ያወጣቸዋል)፤ [ገንዘባቸውን ይሰበስብ ዘንድ ባለጠጎችን
እንዲጠላ፥ ይሰጣቸው ዘንድ ፈርቶም ጦም አዳሪዎችን እንዲጸየፍ ብሎም]
እንዲገድላቸው ይፈልጋልና። ከአርዌ ገዳም በላይ ጨካኝ በመኾንም በመንገዱ
ኹሉ ያገኛቸውን ያጠፋቸዋልና። ከዚህ በላይ እጅግ የሚከፋው ደግሞ በእርሱ
ፍጹም እንደ ተጎዱ እንኳን ምንም ምን እንዲያውቁ አለመፍቀዱ ነው። ከዚህ
[ፍጻሜ ከሌለው መሻት] ደዌ የተፈወሱት ሰዎች እደ ልቡናቸውን ይዘረጋሉ፤
እርዳታንም ይጠይቃሉና። በዚህ ደዌ የተያዙት ግን እንዲያውም በዚያ
የእሪያ ሥራቸው ደስተኞች እንዲኾኑ ያደርጋቸዋልና። እንግዲህ ከዚህ በላይ
ምን ጎስቋላነት አለ?
ስለዚህ እነዚህን ነገሮች በሕሊናችን ጓዳ በልቡናችን ሰሌዳ ላይ በማኖር ከዚህ
ጽኑና የማይድን ደዌ እንራቅ" እስከ አሁን ድረስ በእኛ ላይ ለፈጠራቸው
ቁስሎችም ዘይት እናፍስስላቸው። ከእንግዲህ ወዲህ እንዳያገኘንም ከዚህ
ክፉ ተላላፊ በሽታ ራሳችንን እንጠብቅ" ይህን ማድረግ የቻልን እንደ ኾነም
በዚህ ዓለም ሁከተ ነፍስ ሳያገኘን እንኖራለን በወዲያኛውም ዓለም ዛሬም
ዘወትርም እስከ ዘለዓለሙ ድረስ ክብሩ ጌትነቱና ሥልጣኑ ከባሕርይ አባቱ
ከአብ ከባሕርይ ሕይወቱ ከመንፈስ ቅዱስ ጋር አንድ የሚኾን ጌታችን
ኢየሱስ ክርስቶስ በለጋስነቱና ሰውን በመውደዱ ኹላችንም የማይጠፋ
ሀብትን እንወርሳለን፥ አሜን!
