ለ ልብስስ ስለ ምን ትጨነቃላችሁ? የሜዳ አበቦች እንዴት እንዲያድጉ
ልብ አድርጋችሁ ተመልከቱ፤ አይደክሙም አይፈትሉምም፤ ነገር ግን
እላችኋለሁ* ሰሎሞንስ እንኳ በክብሩ ኹሉ ከነዚህ እንደ አንዱ አልለበሰም”
(ማቴ.6:28-29)
(፩) ስለሚያስፈልገን የዕለት ምግባችን ካስተማረንና ለዚህም ቢኾን ልንጨነቅ
እንደማይገባን ከነገረን በኋላ፥ ቀጥሎ ደግሞ ከዚህ በላይ ወደሚቀልለው
ወደ መግለፅ ተሸጋገረ። ልብስ የምግብ ያህል እጅግ አስፈላጊ ኣይደለምና።
እዚህ ላይ እንደ በፊቱ ዓይነት ተመሳሳይ ምሳሌዎችን ለምሳሌ፥
ወፎችን ወይም ጣዎስን ወይም ጕጕትን ወይም በግን ያልጠቀሰውስ
ለምንድን ነው? ሊጠቅሳቸው የሚችሉ እንደዚህ ያሉ ብዙ ምሳሌዎች ነበሩና።
ይህን ያላደረገው በኹለቱ መንገድ፥ መከራከርያው በቀላሉ ይቀበሉት ዘንድ
ሽቶ ነው። ኹለቱ መንገድ ያልኋቸውም፦
አንደኛው፥ እንደዚህ እጅግ ውብ የሚኾኑት ነገሮች ርካሽ መኾናቸው
ሲኾን፥
ኹለተኛው ደግሞ፥ አበቦች እንደዚያ ውብ ይኾኑ ዘንድ ምን ያህል
የስጦታ ብዛት ያጎናጸፋቸው መኾኑን ማሳየት ነው።
ስለዚሁ ምክንያትም ይህን ያህል ካስዋባቸው በኋላ ከእንግዲህ ወዲህ “አበቦች”
ሳይኾን “የሜዳ ሣር” ብሎ ይጠራቸዋል። እንዲያውም በዚህ ባለመርካቱና
ንኡስነታቸውን ይበልጥ ያሳይ ዘንድ ሽቶ “ሬ ያለውን” በማለት ሌላ
መገለጫም ጨመረላቸው። እንደዚሁም “ነገም የሌለውን” ሳይኾን ከዚህም ዝቅ
ባለ መንገድ “ወደ እቶን የሚጣለውን” አላቸው። ዳግመኛም “የሚያለብሰውን”
ሳይኾን “እንዲሁ የሚያለብሰውን” አለ።
እንግዲህ በኹሉም ቦታ ትምህርቱን እንደ ምን ባለ የበዛ ማብራርያና እንደ
ምን ባለ ኃይል እንደሚያቀርበው ታስተውላለህን? ይህን የሚያደርገውም
ትምህርቱ እስከ ውስጣቸው ድረስ ዘልቆ እንዲገባና እንዲዋሐዳቸው ስለሚሻ
ነው። ስለ ኾነም፡ “እናንተን'ማ ይልቁን እንዴት አያለብሳችሁ?” ብሎ
ጨምሮ ተናገረ። ይህ አገላለፅም ራሱ ልዩ ትኩረት የተሰጠው አገላለፅ ነውs
“እናንተን'ማ” በማለት ኃይል ባለው ድምፀት የተናገረው ቃል በምሥጢር
እግዚአብሔር ለእኛ ለሰው ልጆች የሰጠው ክብር እንደ ምን ታላቅ እንደ
ኾነ የሚያስብልንም አሳብ እንደ ምን የበዛ እንደ ኾነ የሚያሳይ ነውና።
በሌላ አገላለፅ፡ “ከኢምንት ወደ ምንት አምጥቶ] ነፍስን ለሰጣችሁ፣ [ከአራቱ
ባሕርያተ ሥጋ - ከውኃ ከነፋስ ከመሬትና ከእሳት] ሥጋን ለፈጠረላችሁ
[ትገዙት ትነዱት ዘንድ አንድም እርሱን ተመልክታችሁ ፈጣሪያችሁን
ትዘክሩበት ዘንድ] የሚታየውን ፍጥረት ኹሉ ላዘጋጀላችሁ፣ [“ይወርዳል
ይወለዳል” ብለው ተስፋ ይሰጡአችሁ ዘንድ] ነቢያትን ለላከላችሁና ኦሪትን
ለሰጣችሁ፣ ቍጥር የሌላቸው እነዚያን በጎ በጎ ነገሮችን ላሰናዳላችሁ፣ ተቀዳሚ
ተከታይ የሌለው አንድያ ልጁንም ለሰጠላችሁ ለእናንተ'ማ እንዴት?” ሲል
ነውና።
ይህን ይበልጥ ግልፅ እስከሚያደርግላቸው ድረስም፦ “እናንተ እምነት
የጎደላችሁ” ብሎ አልገሠጻቸውም# ምክር የሚሰጥ ሰው፥ አንድ ልዩ
መገለጫው ይህ ነውና፦ ማስጠንቀቅያ ብቻ አይሰጥም፤ አስረጅ ኃይል
ላለው ቃሉ ሰዎች ይበልጥ አምነው እንዲቀበሉት ያዘጋጃቸው ዘንድ አጽንቶ
ይገሥጻልም ጭምር እንጂ።
በዚህም ልንጨነቅ እንደማይገባን ብቻ ሳይኾን ሰዎች በሚለብሱአቸው ውድ
አልባሳትም ጭምር ልንማረክ (ልንቀና) እንደማይገባን አስተማረን= ለምን
ቢሉ እንደዚህ ያለው ውበት እንደ ሣር ነውና፤ እንደዚህ ያለው መልክ እንደ
ቡቃያ ነውና። እንዲያውም ሣር እንደዚህ ካሉት አልባሳት ይልቅ እጅግ
ውድ ነው። ታዲያ በውድነት ደረጃ ሣር እንኳን ሳይቀር በሚበልጣቸው
ነገሮች ራስህን የምታስታብየው ለምንድን ነው?
እንግዲህ ከመጀመሪያው አንሥቶ ተቃራኒ በኾኑና ይፈሩአቸው የነበሩ
ነገሮችን በማንሣት እንዴት ከዚህ አሳብ ሊርቁ እንደሚገባቸው በማሳየት
ትእዛዙን ቀሊል እንዳደረገውም ተመልከት። ለምሳሌ “የሜዳ አበቦች እንዴት
እንዲያድጉ ልብ አድርጋችሁ ተመልከቱ ካለ በኋላ “አይደክሙም” ብሎ
ጨምሮ ተናግሮአልና# ይህንም የሚለን እነዚህን ትእዛዛት የሚሰጠን በፍላጎት
(በፈቃድ) ከድካም አርነት ሊያወጣን ሽቶ ነው። በርግጥ ድካሙ ያለው
አለመጨነቅ ላይ ሳይኾን ስለ እነዚህ ነገሮች መጨነቅ ላይ ነውና= “አይዘሩም
ብሎ መናገሩም መዝራት መከልከሉን አይደለም፤ እጅግ መጨነቅን ነው
እንጂ= ልክ እንደዚሁ “አይደክሙም፥ አይፈትሉምም” ሲልም ሥራን ሳይኾን
በዚህ ዓለም እሳብ እጅግ መነቅ› ሲከለክል ነው"
ሰሎሞንስ እንኳን እንድ ጊዜ ወም ኹለት ጊዜ ሳይኾን በመነ ኸላ
ክእነዚሀ በላይ &ልለበሰም" Xንድ ሰውስ እንኳን ሰሎሞን አንድ ጊዜ እንዴዚህ
ያለውን ውብ Aብስ ለብሶ ነበር ማለት የሚቻለው አይደለምና ከዚያ በኋላም
ኾን እንደ እነዚህ ለብሶ ነበር የሚል የለምና" ጌታችን ክርስቶስ፡ “በክብሩ
ኹሉ" ያለውም ይህን ሲያስረዳ ነውና። እንደ እነዚህ ሣሮች አበባ ኹሉ
ብቻ ሳይኾን ከአንዲቱ ጋርስ እንኳን ቢነጻጸር እንደ እርስዋ አልለበሰም።
hእነዚህ እንደ አንዱ አልለበሰም ያለውም ለዚህ ነውና። ይህም ማለት
በአንድ እውነተኛ ነገርና ይህን እውነተኛ ነገር መስሎ በተሠራ ነገር ላይ
ያለው ልዩነት ያህል፥ በሰሎሞን አልባሳትና በእነዚህ አበቦች መካከል ያለው
ልዩነትም ሰፊ ነው ማለት ነው። እንግዲህ በምድር ላይ ከተነሡት ነገሥታት
ኹሉ ይልቅ እጅግ የከበረውና የገነነው ንጉሥ ሰሎሞን ከእነዚህ አበቦች እንደ
አንዲቱ ካልለበሰ፥ አንተ እነዚህን አበቦች መብለጥ የሚቻልህ መቼ ነው?
ኧረ መብለጡስ ይቅር፤ እንደው በጥቂቱ ወደዚህ የውበት ፍጽምና መጠጋት
(መቅረብ) የሚቻልህ እንዴትና መቼ ነው?
ከዚህ በኋላ ጌታችን ልብስ ስንለብስ በፍጹም ተጊያጊጦ መታየትን ዓላማ
ልናደርግ እንደማይገባን አስተማረን። ቢያንስ አንድ ሣር እንደዚያ ካማረበት
በኋላ ፍጻሜው ምን እንደ ኾነ ተመልከት፤ “ወደ እቶነ እሳት ይጣላል።”
እንግዲህ እግዚአብሔር ጥቃቅንና ርባና ቢስ ለኾኑ እንደዚሁም እዚህ ግባ
የሚባል በቁዔት ለሌላቸው ነገሮች ይህን የሚያህል ጥንቃቄ የሚያደርግላቸው
ወይም የሚያስብላቸው ከኾነ፥ የፍጥረታት አክሊል የምትኾን አንተን'ማ
እንዴት አይጠነቀቅልህም? እንዴት አብልጦ አያስብልህም?
እነዚህን የምድር አበቦች ይህን ያህል ውብ የሚያደርጋቸውስ ለምንድን ነው?
ጥበቡንና ሊለካ የማይችለው ኃይሉን ያሳይ ዘንድ፣ እንደዚሁም ከፍጥረታቱ
ኹሉ ክብሩን እንድናውቅ ነው። “የእግዚአብሔርን ክብር የሚናገሩት ሰማያት”
ብቻ አይደሉምና (መዝ.18፡1)፤ ምድርም ጭምር ናት እንጂ" ይህንንም ክቡር
ዳዊት እንዲህ ሲል ተናግሮታል፦ “ተራሮችና ኮረብቶችም ኹሉ የሚያፈራም
ዛፍ ዝግባም ኹሉ እግዚአብሔርን አመስግኑት” (መዝ.148፡9)። ኣንዳንድ
ዕፅዋት በፍሬያቸው፣ ሌሎቹ በታላቅነታቸው፣ አንዳንዶቹም በውብነታቸው
ፈጣሪያቸውን እግዚአብሔርን ያመሰግኑታልና" እግዚአብሔር እንደዚህ
ንኡሳን ለሚባሉ ነገሮች ሳይቀር ይህን የሚያህል ውበት ማሳየቱ ደግሞ
ሊለካ ለማይችለው ጥበቡ ትልቅ ማሳያ ነው። ዛሬ ታይቶ ነገ ወደ እቶነ
እሳት ከሚጣለው ነገር በላይ ንኡስነት የለምና" እንግዲህ እግዚአብሔር
ነገ ወደ እሳት ለመጣል ውበት ለማያስፈልገው ለሣር እንኳን የማይሻውን
ውበት የሚሰጠው ከኾነ፥ ለአንተ ልብስ ለሚያስፈልግህ'ማ እንዴት አብልጦ
አይሰጥህም? ከኹሉም ነገሮች ይልቅ እጅግ ዝቅ ያለች ለምትባለዋ
ለጽጌ እንኳን ይህን የሚያህል አትረፍርፎ የሚያስጌጣት ከኾነ፡ እንደው
ውበቱ ስለሚያሻት ሳይኾን ብዝሐ ሀብቱን ለማሳየት እንደዚህ አትረፍርፎ
የሚያስውባት የሚያስወድዳት ከኾነ፡ ከፈጥረታት ኹሉ ይልቅ እጅግ ክቡር
የምትኾን አንተን'ማ በሚያስፈልጉህ ነገሮች እንዴት አያስውብህ? እንዴት
አያስወድድህ?
(፪) ስለዚህ እንደምትመለከተው የእግዚአብሔርን የመግቦቱ የጠብቆቱ ዕበይ
(ታላቅነት) ካሳያቸው በኋላ፥ ቀጥሎም ሊገሠጹ ጭምር ነውና፥ በዚህ ሳይቀር
ራርቶላቸው [የዚህ ኹሉ ምንጩ ሌላ] ጉድለት ሳይኾን የእምነታቸው ማነስ
እንደ ኾነ ነገራቸው። ስለ ኾነም፦
የሜዳን ሣር እንዲህ የሚያለብሰው ከኾነ እናንተ እምነት የጎደላችሁ* እናንተንማ
ይልቁን እንዴት?” አለ (ማቴ.6፡30)
በርግጥ እነዚህን ኹሉ (አበቦችን) እንዲህ ውብ እንዲኾኑ የሚያደርጋቸው
እርሱ ራሱ ነው። “ኹሉ በእርሱ ኾነ፣ ከኾነውም አንዳች ስንኳ ያለ እርሱ
ኣልኾነም” ይላልና (ዮሐ.1፡3)። ኾኖም ግን እስከ አሁን ድረስ ይህን
የሚያደርገው እርሱ መኾኑን አንድም ቦታ ላይ አልተናገረም። ለጊዜው
ሙሉ ኃይልን (ሥልጣኑን) ማሳየቱ በእያንዳንዱ በሚያዝዛቸው ትእዛዝ
ላይ፦ “ለቀደሙት እንዲህ' የተባለውን ሰምታችኋል፤ እኔ ግን እላችኋለሁ”
እያለ በሥልጣን መናገሩ በራሱ በቂ ነበርና።
ስለዚህ ከዚህ በኋላም ራሱን ቢሰውር (የባሕርይ አምላክነቱን በግልፅ በቃል
ባይናገር)፣ ወይም ስለ ራሱ በአትሕቶ ርእስ ቢናገር ሊደንቅህ አይገባም።
አሁን የሚፈልገው አንድ ነገር ብቻ ነውና፦ ቃሉን በቀላሉ ሲቀበሉትና ይህ
በራሱ [የባሕርይ አምላክነቱን] እንዲያረጋግጥላቸው፣ በእያንዳንዱ መንገድም
እነርሱ እንደሚያስቡት የእግዚአብሔር ተቃዋሚ ሳይኾን ከባሕርይ አባቱ
ከኣብ ጋር አንድ እንደ ኾነ [አሐቲ ፈቃድ፣ አሐቲ ሥልጣን እንዳለቻቸው]
እንዲያሳያቸው ነው።
እዚህም ላይ ያደረገው ልክ ይህንን ነው። ብዙ ትምህርት እያስተማረ ጥበቡን፣
መግቦቱን፣ ትልቅም ትንሽም በሚባል በኹሉም ነገር ለእኛ በሚያሳየው
ጥልቅ ፍቅር ተደንቀን በዚያው የባሕርይ አምላክነቱን እንዳንመለከት
አልከለከለንምና። እንዲህም በመኾኑ ስለ ኢየሩሳሌም በተናገረ ጊዜ፦
“የታላቁ ንጉሥ ከተማ” ብሎ ጠርቶአታል (ማቴ.5፡35)። ስለ ሰማይ ሲናገር፦
“የእግዚአብሔር ዙፋኑ” ብሎአል (ማቴ.5፡34)። የዚህ ዓለም መጋቢና ሠራዒ
መኾኑን ሲናገርም፦ “በክፉዎችና በበጎዎች ላይ ፀሐይን ያወጣል፤ በጻድቃንና
በኃጢአተኞችም ላይ ዝናቡን ያዘንባል” ብሎአል (ማቴ.5፡45) በአንቀጸ
ጸሎት ላይም እንደዚሁ “መንግሥት ኃይልና ክብር የአንተ ነው" ብለን
እንድንጸልይ አስተምሮናል (ማቴ.6፡13)። እዚህ ላይ ስለ መጋቢነቱ ስለ
ሠራዒነቱ ሲናገርና ጥቃቅን በሚባሉ ነገሮች ሳይቀር ምን ያህል ጠቢበ
ቢባን መኾኑን ሲገልፅም “የሜዳን ሣር እንዲህ የሚያለብስ" መኾኑን
ተናግሮአል። ስለ እግዚአብሔር ኣብ በተናገረ ጊዜም እስከ አሁን ድረስ
አባታቸው እንደ ኾነ አስረዳ እንጂ “አባቴ" ብሎ አልጠራውም። ለምን
እንደዚህ አደረገ ያልን እንደ ኾነም በእነርሱ የጸጋ ልጅነት አንጻር የእርሱን
የባሕርይ ልጅነቱን ሲያስተምራቸውና በኋላ ላይ በግልፅ የባሕርይ ልጅነቱን
በተናገረ ጊዜ እንግዳ ነገር ኾኖባቸው ልባቸው እንዳይታወክ ሽቶ ነው።
እንግዲህ አንድ ሰው በጣም “ርካሽ” በኾኑ ነገሮች እንኳን ሳይቀር ሊጨነቅ
እንደማይገባው ከተነገረው ፥ ውድ በኾኑ ነገሮች የምንጨነቅ እኛ ታዲያ
ለዚህ ሊደረግልን የሚችል ይቅርታ እንደ ምን ያለ ይቅርታ ነው? ወይም
ደግሞ የሌሎች ሰዎችን ሀብትና ንብረት ሳይቀር ለመዝረፍ አስበው እንቅልፍ
የሚያጡ ሰዎች ሊደረግላቸው የሚችል ምሕረት እንደ ምን ያለ ምሕረት
ነው?
(፫) እንግዲሀ ምን እንበላለን? ወይም ምን እንጠጣለን? ወይም ምን እንለብሳለን?
ብላችሁ አትጨነቁ ይህንስ ኹሉ አሕዛብ ይሹታልS (ማቴ.6፡3132)=
እንዴት እንደ ገና ይበልጥ እንዳሳፈራቸውና በዚሁም ምንም አስጨናቂ
ወይም ከባድ ነገር እንዳላዘዛቸው እያሳያቸው እንደ ኾነ ትገነዘባለህን?
ስለዚህ ኣስቀድሞ፦ “የሚወዱአችሁን ብትወዱ” ይህ ታላቅ ነገር አይደለም፤
“ኣሕዛብ እንኳን ያንኑ ያደርጋሉና” ብሎ ነበር" አሁንም ልክ እንደዚሁ
እኛን ሊገሥጸንና እየሻተብን ያለው ለእኛ በቁዔት ያለው ነገር ልናበድረው
እንደሚገባን ሊያሳየን ወድዶ እንደ ገና አሕዛብን አነሣቸው# ጽድቃችን
ከጸሐፍትና ከፈሪሳውያን የግድ ሊበልጥ የሚገባን ኾነን ሳለ፥ ከእነዚህ መብለጥስ
ይቅርና በአሕዛብ ደረጃ የምንገኝና በነፍሳችን እነርሱን የምንመስላቸው ከኾነ
የማንቀበለው ቅጣት እንደ ምን ያለ ቅጣት ነው?
ነገር ግን በዚህ ቃለ ተግሣጹ ላይ ብቻ አላቆመም። በዚሁ ከገሠጻቸውና
ካነቃቃቸው ኃይል ባለው አገላለፅም ካሳፈራቸው በኋላ፥ እንደ ገና በሌላ
መከራከርያ አሳብ ደግሞ፦ “ይህ ኹሉ እንዲያስፈልጋችሁ የሰማዩ አባታችሁ
ያውቃልና” በማለት ያጽናናቸዋልና። “እግዚአብሔር ያውቃልና” አላለም፤
ከፍ ወዳለ ተስፋ ይመራቸው ዘንድ ሽቶ “የሰማዩ አባታችሁ ያውቃልና”
አለ እንጂ= አባት ያውም እንደዚህ ያለ አባት ቢኾን፥ እጅግ ክፉ ነገር
ሲደርስባቸው በፍጹም ችላ ብሎ አያያቸውምና፡ የሰማዩ አባትስ ይቅርና
ምድራውያን አባቶችም ቢኾኑ እንደዚህ አያደርጉምና።
ዳግመኛም በዚሁ አሳብ ላይ ሌላ መከራከርያ ጨምሮበታል። እርሱስ ምን
የሚል ነው? “እንዲያስፈልጋችሁ" የሚል ነው። እንደዚህ ሲል ነው፡ “ምን
ማለታችሁ ነው? ትርፍ ነገር እንደ ኾኑ አስቦ እግዚአብሔር ችላ ይላቸዋልን?
በፍጹም! ትርፍ በሚመስሉ ነገሮች ሳይቀር እግዚአብሔር ከፍ ያለ አሳቢነቱን
ያሳያል። ይህም ልክ በሣሩ ላይ እንዳሳየው ማለት ነው። ኾኖም ግን አሁን
እነዚህ ነገሮችም አስፈላጊ ናቸው። እንድትጨነቅ ምክንያት የኾነው ነገር
ይህ በራሱ ከጭንቀት ሊያርቅህ ይገባል። በሌላ አገላለፅ፦ እነዚህ ነገሮች
ስለሚያስፈልጉኝ ልጨነቅ ይገባኛል' የምትለኝ ከኾነ እኔም፦ በፍጹም!
ስለዚሁ ተመሳሳይ ምክንያት ልትጨነቅ አይገባህም፤ ያስፈልጉሃልና።' ትርፍ
ነገሮች ቢኾኑም እንኳን በፍጹም ተስፋ ልንቈርጥ አይገባንም፤ እነርሱንም
እንደሚሰጠን ልንተማመን ይገባናል እንጂ። ነገር ግን አሁን አስፈላጊ
ናቸውና ከእንግዲህ ወዲህ ልንጠራጠር አይገባንም። ለገዛ ልጆቹ አስፈላጊ
የኾኑ ነገሮችን የሚከለክል አባት እንግዲህ እንደ ምን ያለ አባት ነው?”
ስለዚሁ ምክንያት እግዚአብሔርም እንደሚያስፈልገን የሚያውቀውን ነገ
አብልጦ ይሰጠናል።
በርግጥም ተፈጥሮአችንን ካለ መኖር ወደ መኖር ያመጣው እርሱ ነውና፥
የሚያስፈልገን ምን እንደ ኾነም ጠንቅቆ ያውቃል። ስለዚህ፦ “ርግጥ ነው፥
እርሱ አባታችን ነው። የምንሻቸው ነገሮችም እጅግ አስፈላጊ ናቸው። ነገር
ግን አሁን እንደሚያስፈልጉን አያውቅም” ማለት እንደ ምን ይቻልሃል?
የገዛ ተፈጥሮአችንን እንኳን የሚያውቅ እርሱ፣ ማወቅ ብቻም ያይደለ ይህን
ተፈጥሮአችንን የፈጠረ እርሱ፣ የፈጠረ ብቻ ያይደለ እንዲህ [ያስፈልጋል
የምንለው ነገር እንደሚያስፈልገው] አድርጎ የፈጠረው እርሱ፥ አንተ ራስህ
ለራስህ ያስፈልገኛል ከምትለው በላይ ምን እንደሚያስፈልግህ ያውቃል።
ተፈጥሮአችን እደዚህ ያለ ነገር እንዲያስፈልገው አድርጎ የፈጠረው እርሱ
ራሱ ነውና። ስለዚህ እርሱ አስቀድሞ ያስፈልገዋል ብሎ ፈቅዶ ለፈጠረው፣
እንደሚያስፈልገው አድርጎ ፍላጎት ለሰጠው ተፈጥሮህ አያስፈልገውም ብሎ
እንደ ገና ራሱን መቃወም አይቻለውምና፥ ተፈጥሮህ የሚሻውንና አጽንቶ
የሚያስፈልግህን ነገር አይነሳህም።
ስለዚህ አንጨነቅ። በመጨነቃችን ራሳችንን ከመጉዳት የዘለለ _ ሌላ
የምናተርፈው ወይም የምናገኘው ነገር የለምና። እግዚአብሔር ብንጨነቅም
ባንጨነቅም የሚያስፈልገንን ነገር ይሰጠናልና። በተለይ ደግሞ የማንጨነቅ
ስንኾን የሚያስፈልገንን ነገር እንደሚያስፈልገን ዐውቆ ይሰጠናል። እንደዚህ
ከኾነ ታዲያ እንዲያውም “አትጨነቅ” የሚለውን ትእዛዝ በመተላለፍህ
ተጨማሪ ቅጣት በራስህ ላይ ከማምጣት በቀር፥ ተጨንቀህ የምታተርፈው
ነገር ምንድን ነው? አንድ ሰው ወደ ባለጠጋ ሰው ቤት ለግብዣ እየኼደ
“ምን እበላለሁ? ብሎ አይነቅም ወደ ምንጭ ውኃ እየኼደም
እጠጣለሁ? ብሎ አይብክነከንም" እንግዲያውስ እኛም ከየትኛውም ዓይነት
ምድራዊ ምንጭ በላይ የተትረፈረፈ ውኃ ወይም ቍጥር የሌለው የተሰና
ማዕድ አለንና እርሱን እያየን ነዳያን ወይም በአእምሮ ሕፃናት አንኹን።
ይኸውም መግቦተ እግዚአብሔርን ማለቴ ነው።
ስከ አሁን ድረስ ከተባለው በተጨማሪ፡ እንደዚህ ባሉ ነገሮች ላይ
በእግዚአብሔር የምንተማመን እንኾን ዘንድ እንደ ገና ሌላ ምክንያት
ይጨምራልና፤ እንዲህ በማለት፦
አስቀድችሁ የእግዚአብሔርን መንግሥት ፈልጉ፤ ይህም ኹሉ ይጨመርላችኋል"
ስለዚህ ነፍስን ከጭንቀት አርነት ካወጣት በኋላ፥ ቀጥሎ ደግሞ እንደ ገና
መንግሥተ ሰማያትን አነሣ። በርግጥም እስከ አሁን ድረስ የቀደመውን ሕግ
እየፈጸመና ወደሚበልጥ ሀገር (ወደ ሰማይ) እየጠራን ነበርና የመጣው።
ስለዚህ ኹሉንም ነገር ያከናወነው አላፊና ጠፊ ከኾኑ ነገሮች እንደዚሁም ለዚህ
ዓለም ካለን ፍቅር ሊዋጀን ነው። ስለዚሁ ምክንያትም፦ “ይህን ኹሉ አሕዛብ
ይፈልጋሉ” በማለት ድካማቸው ኹሉ ለዚህ ዓለም ብቻ የኾኑ፣ ሊመጣ ስላለው
ዓለም ምንም ምን አሳብ የሌላቸው ወይም ደግሞ ስለ መንግሥተ ሰማያት
ምንም ጭንቀት የሌለባቸው አሕዛብንም ጭምር አነሣቸው። ለአንተ ግን ዋና
የሚባሉት እነዚህ አሁን የሚታዩት ነገሮች አይደሉም፤ ከእነዚህ ውጭ ናቸው
እንጂ። የተፈጠርነው [“ያለ እምነት እግዚአብሔርን ደስ ማሰኘት አይቻልም”
እንዲል በአሚነ እግዚአብሔር፣ በዐቂበ ትእዛዛት እንደዚሁም በገቢረ ሠናይ
እግዚአብሔርን ደስ እንድናሰኘውና ርስቱንና መንግሥቱን እንድንወርስ እንጂ
እንድንበላ፣ እንድንጠጣና እንድንለብስ አይደለምና። በመኾኑም የዚህ ዓለም
ነገሮች በምናደርገው ማናቸውም ተግባራት ተቀዳሚ ስላይደሉ፥ በጸሎታችን
ውስጥም ተቀዳሚ ሊኾኑ አይገባቸውም። “አስቀድማችሁ የእግዚአብሔርን
መንግሥት ፈልጉ፤ ይህም ኹሉ ይጨመርላችኋል” ያለውም ለዚህ ነው።
ዳግመኛም፦ “ይጨመርላችኋል” እንጂ “ይሰጣችኋል” አላለም። ይኸውም
ከመንግሥተ ሰማያት አንጻር እግዚአብሔር [ስለ እምነታችን፣ ትእዛዙን ስለ
መጠበቃችንና መልካም ሥራ ስለ መሥራታችን] በዚህ ዓለም የሚሰጠን
ዋጋ ያን ያህል ታላቅ እንዳይደለ ታውቅ ትረዳ ዘንድ ነው። እንዲህ
በመኾኑም ለመንግሥተ ሰማያት ተውሳክ (ጭማሪ) ስለ ኾነው ስለዚህ
ዓለም ብዕል እንድንለምን አላዘንም ስለ መንግሥተ ሰማያት ስንጠይቅ
ይህም እንደሚጨመርልን ልንተማመን እንደሚገባን አዘዘን እንጂ። ስለዚ,
አስቀድመ መንግሥተ ሰማያትን ሻ በዚህ ዓለም የሚያስፈልግህም ነገር
ትቀበላለህ" የሚታየውን ነገር አትሻ ያን ጊዜም ለማይታየው ነገር ዳረጎት
ኾኖ ይሀ የሚታየውንም ጭምር ታገኛለሀ። አዎን![ባወልድ ውሉድ፣ በክርስቶስ
ክርስቲያን በመንፈስ ቅዱስም መንፈሳዊ ለተባልኸው] ለአንተ [ከልዕልናህ
ወርደህ] የሚታየውንና ተውሳኩን ቅድሚያ መሻት የተገባ አይደለምና።
ተጋድሎህንና አሳብህን ኹሉ ሊነገሩ ስለማይችሉ ሰማያዊ ሀብታት ሊኾን
የሚገባህ ኾኖ qለ፡ ገና ከመታየቱ የሚጠፋው የዚህን ዓለም ብዕል መሻት
ለአንተ ሐፍረት ነውና።
“እንግዲህ ምን ይኹን? እንጀራ እንዲሰጠን ልንለምን እንደሚገባን
አላዘዘንምን?” ያለ ሰው አለ። በፍጹም! “እንጀራን” ብቻ ሳይኾን “የዕለት”
የሚልም አለውና። በዚሁ ላይም እንደ ገና “ዛሬ” የሚል ኣለውና። አሁንም
እዚህ ላይ የገለፀው ከዚሁ ጋር አድ ነው። “አትጨነቁ” ብቻ ሳይኾን “ለነገ
አትጨነቁ" ነውና የሚለው" ይኸውም በአንድ መልኩ "ዚህ ዓለም አሳብ
ቀንበር ነጻ እንድንኾን፣ በሌላ መልኩ ደግሞ ነፍሳችን እጅግ አስፈላጊ የኾኑት
የወዲያኛው ዓለም ነገሮችን ትኵር ብላ እንድትመለከት ሲያደርገን ነው።
ስለ እነዚህ ነገሮች እግዚአብሔርን እንድንለምነው ሲያዝዘን እንኳን
እግዚአብሔር ይህ ነገር እንደሚያስፈልገን የማያውቅ ወይም ደግሞ የሚዘነጋ
ኾኖ እንድናስታውሰው እንደሚፈልግ ሲነግረን ሳይኾን የምናደርገውን በጎ
ነገር ኹሉ የምናደርገው በእርሱ ረድኤት እንደ ኾነ እንድናውቅና ስለ እነዚህ
ነገሮች ዘወትር በመጸለይ የእርሱ ገንዘቡ እንድንኾን ነው።
እንደ ገና በዚህም ጭምር የዚህ ዓለም ነገሮችም በርግጥ እንደሚያገኙአቸው
እንዴት እንዳስተማራቸው ታስተውላለህን? ትልቁን የሰጠው እግዚአብሔር
ትንሹንም አብልጦ ይሰጣልና= “እንዳትጨነቁ ወይም እንደዚህ ያለውን
ልመና እንዳታቀርቡ የነገርኋችሁ እንድትቸገሩና ዕራቁታችሁ እንድትኼዱ
ብዬ አይደለም፤ እነዚህንም ጭምር አትረፍርፌ እሰጣችሁ ዘንድ ነው
እንጂ=” ይህም እንደምትመለከተው ከኹሉም ነገር በላይ ሰማዕያኑን ወደ
እርሱ ያቀርባቸው ዘንድ ደገኛውና የተሻለው መንገድ (ዘዴ፣ ጥበብ) ነበር።
ምጽዋት ሲያደርጉ ሰዎች እንዲያዩአቸው ብለው ሊያደርጉ እንደማይገባቸው
ሲነግራቸው፦ “በስውር የሚያይ አባትህም በግልጥ ይከፍልሃል” በማለት
በዋናነት ይህንኑ የሚሰጡትን ራሱ እንደሚሰጣቸው ቃል ገብቶ ወደ ራሱ
እንዳቀረባቸው ኹሉ፥ አሁንም ልክ እንደዚሁ የዚህ ዓለም ነገሮችን ከመሻት
ሲያርቃቸውና ይህን እንዲያደርጉ ሲያሳምናቸው በዚሁ ተመሳሳይ መንገድ
ነው ቅድሚያ ሰጥተው ያልፈለጉትን ነገር እርሱም ከተቀዳሚው ጋር ምሮና አብዝቶ እንደሚሰጣቸው ቃል በመባት “ስለዚህ አለ ጌታችን ፡
አስቀድመህ ይህን እንዳትፈልግ ያዘዝሁህ እርሱን እንዳትቀበል ስለ
ፈለግሁ ሳይኾን ተትረፍርፎ እንድትቀበል የራስህ እንደ ኾነ አድርገህ
እንድትቀበል ልታገኘው ከሚገባህ በቁዔት
ከመንግሥተ ሰማያት] ጋር
ምረሀ እንድታገኘው ስለ እነዚህ ነገሮች በመጨነቅና በእነዚህ አሳብ
በመማረክ እነዚህንም እነዚያ መንፈሳውያንም ጭምር እንዳታጣቸው፣
_
አላስፈላጊ ጭንቀት እንዳያገኝህና ከፊትህ ካለው [ከመንግሥተ ሰማያት]
ውጹእ እንዳትኾን ስለምፈልግ ነው።”
(፭) ግ ለራሱ ይጨነቃልና ለነı አትጨነቁ፤ ለቀኑ ክፋቱ ይበቃዋል” (ማቴ.6፡34)።
ይኸውም በእርስዋ ዘንድ (ነገ) ያለው የዕለት ፃዕሯ ጋሯ ሲል ነው። በፊትህ
ወዝ እንጀራን መብላት አይበቃህምን? ከቀደመው ድካምህ ሳይቀር በቅርቡ
ልትድን ተቃርበህ እያለ፥ ለምን ከጭንቀት የተነሣ የምትመጣዋን ጣርና
ጋር ትጨምራለህ?
እዚህ ላይ “ክፋቱ” ያለው ክፉ ነገር ለማለት አይደለም። እንደዚህ ያለ አሳብ
ከእኛ ይራቅ! ይልቅ ከላይ እንደ ተገለጠው መከራ፣ ኀዘንና ትካዜ ለማለት
ነው። በሌላ ሥፍራ ላይም፦ “እግዚአብሔር ያላዘዘው ክፉ ነገር በከተማ ላይ
ይመጣልን?” ብሎአል (ኣሞጽ.3፡6)። ይህ ማለት ግን ወደ እርሱ እንመለስ
ዘንድ እግዚአብሔር ከላይ ከሰማይ የሚልከው መቅሰፍት እንጂ ክፉ ነገር
አይደለም፤ [እግዚአብሔርስ ይቅርና የሥጋ ወላጆቻችን እንኳን የሚገሥጹን
ለጥቅማችን ነውና።] ዳግመኛም በሌላ አንቀጽ ላይ፦ “ሰላምንም አደርጋለሁ፤
ክፋትንም አመጣለሁ፤ እነዚህን ኹሉ ያደረግሁ እግዚአብሔር እኔ ነኝ”
ብሎአል (ኢሳ.45፡7)። እዚህ ላይም ቢኾን ስለ ክፉ ነገር እየተናገረ ሳይኾን
በሰዎች ዘንድ በአጠቃላይ በአነጋገር ልማድ ክፉ ተብለው ስለሚታሰቡት
ስለ ረሃብ፣ ስለ ቸነፈር ነው። ስለዚህ ለምሳሌ የእነዚያ አምስት አለቆች
ካህናትና ነቢያት ታቦቱን ቀንበር ባልተጫነባቸው ላሞች ሠረገላ አጥምደውና
እንቦሶቻቸውን ለይተው በሰደዱአቸው ጊዜ፡ ከሰማይ ለመጣውና በዚያ
በመካከላቸው ለታየው መቅሰፍት፣ ፍርሐትና ጭንቀት “ክፉ” የሚል ስም
ሰጥተዉታል (1ኛ ሳሙ.6፡9)።
ስለዚህ ጌታችን ኢየሱስ ክርስቶስ እዚህ ላይ “ለቀኑ ክፋቱ ይበቃዋል”
ማለቱ ይህን የመሰለ ነው" የዚህ ዓለም አሳብንና ጭንቀትን ያህል ነፍስን
የሚጎዳት ምንም ነገር የለምና" እንዲህ በመኾኑም የተወደደ ጳውሎስ ሚስት
ስላለማግባት ምክር ሲሰጥ፦ “ያለ አሳብ ልትኖሩ እወዳለሁ” አለ (1ኛ ቆሮ.71 32) ::
“ነገ ለራሱ ይጨነቃልና" ማለቱ ግን ቀኒቱ በራስዋ ስለ እነዚህ ነገሮች
ትጨነቃለች ማለቱ ሳይኾን እያስተማረ የነበረው ፍጹማን ላይደሉ ሰዎች ስለ
ነበረ፡ በጊዜው በነበረውና በብዙኀኑ የአነጋገር ባሕል ቀኑን በሰውኛ ዘይቤ
የገለጠው የሚነግራቸውን ነር ይበልጥ መረዳት እንዲቻላቸው ብሎ ነው"
በርግጥ እዚህ ላይ በምክር መልኩ የነገራቸው ቢኾንም ጥቂት ቆይቶ ግን ከፍ
አድርጎ፡ “ወርቅ ወይም ብር ወይም ናስ ለመንገዳችሁ አታግኙ" በማለት
ሕግ አድርጎ ሰጥቶአቸዋል (ማቴ.10፡9-10)። ስለ ኾነም አስቀድሞ ኹሉንም
ነገር እርሱ [ጌታችን] ራሱ በተግባር ካሳያቸው በኋላ፡ ቀጥሎም ይህን በቃል
ሕግ አድርጎ ሰጥቶአቸዋል። አስቀድሞ በተግባር ካሳያቸው በኋላ ይህን በቃል
ስለ ነገራቸውም በቀላሉ የሚቀበሉት ኾነዋል። ይህን አስቀድሞ በገቢር
ያሳያቸውስ የት ላይ ነው? “ለሰው ልጅ ራሱን የሚያስጠጋበት የለውም
ያለውን አድምጥ (ማቴ.8፡20)። ጌታችን በዚህ ብቻ ባለመርካቱም በአርድእቱ
አማካኝነት የሚያስጠጉበት ቤት እንዳይኖራቸው በማድረግና ከዚህ የተነሣ
የኾነ ነገር ጎድሎአቸው ለነገ እንዳይጨነቁ በማድረግ እነዚህን ነገሮች ፍጹም
አስረግጦ አሳይቶአቸዋል።
“ለነገ አትጨነቁ” በማለቱ ፍቅሩና ለእኛ ያለው አሳቢነቱ ከምድራዊ አባት
ይልቅ እንዴት ጥልቅ እንደ ኾነም አስተውል። “ለነገ አትጨነቅ ብዬ የማዝዝህ
ይላል ጌታችን፥ እኔ ከዚያ የምጠቀመው ነገር ስላለ ወይም] ለሌላ ለምንም
ዓላማ ብዬ ሳይኾን ረብ የለሽ የኾኑ ጭንቀቶችን እንዳትጨነቅ ስለምሻ
ነው። ለነገ ብለህ ዛሬ ብትጨነቅም እንኳን፥ ነገ ላይ ደርሰህም ለዕለቲቱ
ከመጨነቅ ወደ ኋላ አትልምና። እንደዚህ ከኾነ ታዲያ ለምን እንዲህ ከልክ
በላይና እላፊ ትጨነቃለህ? ለምን ታዲያ ለዕለቲቱ ከሚበቃት ጭንቀት በላይ
ሌላ ትጨምርበታለህ? ለምን ለራስዋ ከሚበቃት በላይ የነገውንም ጣርና
ጋር አክለህ ትጨነቃለህ? የነገውን ጭንቀት ከዛሬው ቀን ጭንቀት ጋር
በመጨመርህ ራስህን ከልክ በላይ ከማስጨነቅ ውጭ፥ መቀነስ የማይቻልህ
ኾኖ ሳለ ለምንድን ነው ወደ ዛሬ አምጥተህ የምትጨነቀው?” በመኾኑም
ከዚህ የበለጠ አብዝቶ ይገሥጻቸው ዘንድ አስቦ ኹሉንም ነገር አደረገ፤
ለቀኒቱ ግን ሕይወትን ሰጣት። እንደ ተጎዳች አድርጎም አመጣት። ምክንያት
የለሽ ጉዳታቸውንም በገዛ ራሳቸው ላይ ፈራጅ ከሳሽ አድርጎ አመጣባቸው።
“የዛሬዋ ቀን የተሰጠችህ ለምንድን ነው? በእርስዋ ውስጥ ያሉትን ተግባራት
እንድታከናውንባት ነው። ታዲያ የሌላውንም ቀን ወደ እርስዋ የምትጨምረው
ለምንድን ነው? የዛሬዋ ቀን ለራስዋ የሚበቃ ክፋት ይዛ አልመጣችምን?
ታዲያ እስኪ ንገረኝ! ለምንድን ነው የሌላውንም ቀን ጭንቀት ጨምረህ
ይባስኑ የምታከብዳት?” እንግዲህ ሠራዔ ሕጉና በእኛ የሚፈርደው እርሱ፥
እነዚህን ነገሮች ሲናገር እንደ ምን ያለ ተስፋን እንደ ሰጠንና ምን ያህልም
በጎዎች እንደ ኾኑ ተመልከት። እርሱ ራሱ የዚህ ዓለም ሕይወት አሳዛኝና
አድካሚ እንደ ኾነ የXንዲቱ ቀን ጭንቀት ብቻዋም እኛን ለመጉዳት በቂ
እንደ ኾነች እርሱ ራሱ ነግሮናልና"
እጅግ የሚያሳዝነው ነገር ግን፡ እንደዚህ ብዙ የብዙ ብዙና እጅግ ጽኁዓን
የኾኑ ትምህርቶችን ሰምተን ስናበቃ እንኳን አሁንም የምንጨነቀው ስለ
እነዚህ ነገሮች መኾኑ ነው። ስለ መንግሥተ ሰማያት ምንም አንጨነቅምና።
እንዲያውም በኹሉም ረገድ ትምህርቱን በቢር በመቃወም ቅደም ተከተሉን
አዘበራርቀነዋልና። ተመልከት! ጌታችን፡ “የዚህን ዓለም ነገር ፈጽማችሁ
አትሹ” አለ፤ እኛ ግን ለዘለዓለም የምንፈልገው እነዚህን ነገሮች ነውና።
ጌታችን፦ “በላይ በሰማይ ያለውን እሹ" አለ፤ እኛ ግን ለጥቂት ሰዓትም
ቢኾን እነዚህን አንፈልጋቸውምና። ለዚህ ዓለም ነገሮች እጅግ ተጨንቀን
የምንፈልገውን ያህል - ኧረ ከዚያም በላይ - ለመንፈሳዊ ነገሮች ግን
እጅግ ቸልተኞችና ልል ዘሊላን ነንና" የዚህ ዓለም ነገር ግን ለዘለዓለም
ጸንቶ የሚኖር አይደለም፤ ለዚህ የምንጨነቀው ጭንቀትም እንደዚሁ ጸንቶ
ሊኖር አይችልም። ለዐሥር ቀናት ብንጨነቅ ምን እናመጣለን? ለመቶ
ቀናት ብንጨነቅስ? ዐረፍተ ዘመናችን ደርሶ የግድ ከዚህ ዓለም ተሰናብተን
አንኼድምን? ፈታሒ በጽድቅ ኰናኒ በርትዕ በኾነው በእግዚአብሔር እጅስ
አንወድቅምን?
“ቢኾንም ግን ለተወሰነ ጊዜ በዚህ ምድር ላይ መቆየት በራሱ መጽናናትን
ይሰጣል።” ምን ዓይነት መጽናናት? ዕለት ዕለት ለቅጣቱና ለፍርዱ
ለመሰናዳት ነውን? ይልቁንስ ከቀኑ መዘግየት መጽናናትን ማግኘት
ከወደድህ ንስሐ ገብተህ የመለወጥን ፍሬ ለራስህ ሰብስብ። የፍርዱ መዘግየት
ብቻውን መጽናናትን የሚሰጥህ ከኾነ፥ ወደ ፍርዱ አለመግባት ደግሞ እጅግ
ጥቅም ነውና። ስለዚህ የዚህ የቀኑ መዘግየት በእኛ ላይ ከሚመጡ የዘለዓለም
መከራዎች ፍጹም አርነት ለመውጣት እንጠቀምበት። ይህን ከማድረግ አኳያ
እንድናከናውነው የታዘዝነው ትእዛዝ፥ ኹሉም ቀሊልና ልዝብ ነው እንጂ
እጅግ ከባድ ወይም አስጨናቂ አይደለምና። የቱንም ያህል ስፍር ቍጥር
በሌላቸው በደሎች የምንነቀፍ ብንኾንም እንኳን እኛ ከልብ የመነጨ ዓላማ
ካለን ኹሉንም ማከናወን ይቻለናልና። ለምሳሌ የይሁዳ ንጉሥ ምናሴ፥
እጆቹን በቅዱሳን ላይ በማንሣት፣ [የበዓልን መሠዊያ ቦታን በመሥራት፣
የማምለክያ ዐፀዶችን በመትከል፣ ለሰማይ ሠራዊት በመስገድና በማምለክ፣]
ወደ ቤተ መቅደስ ርኵሰትን በማምጣት (በእግዚአብሔር ቤት በቤተ መቅደስ
የጣዖት መሠዊያዎች በመሥራት) ከተማይቱን በደም በማጨቅየት፣ [ሞራ
ገላጭ በመኾን፣ አስማት በማድረግ፣ መተተኛ በመኾንና መናፍስት ጠሪዎችን
ጠንቋዮችንም በመሰብሰብ በእግዚአብሔር ፊት እጅግ ክፉ ነገርን በማድረግ]
ቍጥር የሌላቸው ጥፋቶችን ፈጽሞአል። ሌሎች ይቅር የማይባሉ ነገሮችንም
ፈጽሞኣል። ኾኖም ግን ከዚህ እጅግ ብዙ ጊዜ ከቆየውና እጅግ ጽኑዕ :ኾነው
ክፋቱ በኋላ እነዚህን ጸያፍ ነገሮች ከራሱ አርቆአል (2ኛ ዜና.33፡1-20)።
እንዴትና በምን መንገድስ ነው ማራቅ የተቻለው? የነበረበትን ኹኔታ
በመገንዘብና በንስሐ ነው።
ለንስሐ ኃይል (ሥልጣን) ወይም ደግሞ ለክርስቶስ ጸጋ እጁን የማይሰጥና
የማይንበረከክ ኃጢአት፥ አዎን ምንም ዓይነት ኃጢአት የለምና። እኛ ብቻ
ለመለወጥ ፈቃደኝነቱ ይኑረን እንጂ እርሱ ይረዳናልና። ሠናይ ምግባርን
መሥራት የምትሻ ከኾነም ይህን ከማድረግ የሚከለክልህ ምንም ነገር
የለምና# ወይም ደግሞ ይህን ምግባር እንዳትሠራ የሚከለክልህ አንድ
እርሱም ዲያብሎስ ብቻ ነውና። ዳሩ ግን አንተ መልካም ለመኾን እስከ
ፈቀድህና ይረዳህ ዘንድ እግዚአብሔርን ወደ አንተ እንዲቀርብ እስካደረግኸው
ድረስ ዲያብሎስ ይከለክልህ ዘንድ ኃይል ሥልጣን የለውም። አንተ ራስህ
ፈቃደኝነቱ ከሌለህና ወደ ጎን የምትል ከኾነ ግን እግዚአብሔር እንዴት
ከዲያብሎስ ወጥመድ ሊከልልህ ይችላል? እግዚአብሔር አንተን ሊያድንህ
የሚፈልገው በግድ ሳይኾን በውድ ነውና። አንተ ራስህ እንኳን እጅግ
የሚጠላህ፣ ዘወትር ከቤት ወጥቶ የሚጠፋ፣ ከአንተ ርቆ የሚኼድ አገልጋይ
ቢኖርህ ከእርሱ የምታገኘውን አገልግሎት ብትፈልገውም በግድ ከአንተ
ጋር ልታቆየው የማትመርጥ ከኾነ፥ ኹሉንም ነገር ለእርሱ ለራሱ ይረባኛል
ይጠቅመኛል ብሎ ሳይኾን ለአንተ ድኅነት ብሎ ያዘጋጀው እግዚአብሔርም
በግድ ሊያቆይህ (ሊያድንህ) አይፈልግምና # በሌላ መልኩ ደግሞ ለመዳን
በጎ ሕሊናን ብቻ ካሳየህ ዲያብሎስ የቱንም ያህል ከእግዚአብሔር ሊያርቅህ
ቢፈልግም እንኳን እግዚአብሔር አንተን አሳልፎ አይሰጥህም። በፍጹም!
ስለዚህ ለራሳችን ጥፋት መውቀስ ያለብን ራሳችንን ነው። ምክንያቱም
ድኅነትን ሽተን ወደ እርሱ አልቀረብንም፤ ወይም ደግሞ እንደሚገባ
እግዚአብሔርን አልለመነውም፥ አልማለድነውም። ወደ እርሱ ስንቀርብ
ኹሉንም ነገር የምናደርገው መቀበል እንደሚያስፈልጋቸው ወይም ተገቢ
በኾነ እምነት ወይም ምሕረት እንደሚለምኑ ሰዎች ሳይኾን በማፋሸግና
ግድየለሽ በኾነ መንገድ ነውና።
(፯) እግዚአብሔር ከእኛ ሊጠይቀን የሚወድደው ጥንቱንም የእርሱ የኾነውን ነው።
ራሱን ወደ አንተ የሚያቀርበውም ለዚህ ነው። ከባለ ዕዳዎቻችን ኹሉ እርሱ
ብቻውን የእርሱ የኾነውን ከእኛ ሲጠይቅ እኛም መልሰን ስንሰጠው ይህን
እንደ ውለታ አድርጎ ቈጥሮ ያልሰጠነውን ይሰጠናልና። አንድ ሰው አንድን
ነገር ሽቶ እጅግ አጥብቆ ሲለምን ሲያየው ያልተቀበለውንም ጭምር ጨምሮ
ለዚያ ሰው ይሰጠዋል። እኛ ልል ዘሊላን ከኾንን ግን እርሱም ለጥያቄያችን
መልስ ሳይሰጠን ይዘገያል። ኾኖም ግን እንደዚህ የሚያዘገየው ሊሰጠን
ስለማይፈልግ ሳይኾን እኛ እንደሚገባ' አድርገን ስንጠይቀው ደስ ስለሚለው
ነው። ስለዚሁ ምክንያትም ስለዚያ ጓደኛውን በሌሊት እንጀራን ሊለምነው
ስለ መጣ ሰው (ሉ9.11፡5-8) እና ስለዚያ እግዚአብሔርን ስለማይፈራው
ሰውንም ስለማያፍረው ዳኛ ምሳሌ ተናገረ (ሉቃ.18፡1-8)። በምሳሌ ብቻም
ያስተማረ አይደለም፤ እርሱ ራሱም ለከነናዊትዋ ሴት ታላቅ የኾነ ጸጋ
ሰጥቶ በማሰናበት በተግባር ይህን ግልፅ አድርጎ አሳየን እንጂ (ማቴ.15፡
21-28)። በእርስዋ ((ከነናዊትዋ ሴት) አንጻርም አጥብቀው ለሚለምኑት
ሰዎች ለእነርሱ የማይገባቸውን ነገር እንኳን እንደሚሰጣቸው ግልፅ አድርጎ
አሳየን። “የልጆችን እንጀራ ወስዶ ለውሾች መስጠት አይገባም” ነበርና ያላት
ጌታችን! ኾኖም ግን ጌታችን የሰጣትን ኹሉ የሰጣት አጥብቃ ስለለመነችው
ነበር። በአይሁድ አንጻር ደግሞ፥ ግድ የለሽ ለኾኑ ሰዎች የገዛ ራሳቸውንም
እንኳን እንደማይሰጣቸው ግልፅ አድርጎ አሳየ። እነዚህ ሰዎች ስላልጠየቁ
የገዛ ራሳቸውን ሳይቀር አላገኙም፤ ይህች ሴት ግን አጥብቃ በመለመንዋ
ምክንያት ጌታችንን [በፍቅርና እርሱን በመውደድ ቀስት] አሸነፈችው።
ለሌሎች የሚገባውን ሳይቀርም ለራስዋ ለማግኘት ኃይል (ሥልጣን) አገኘች።
ውሻይቱ የልጆች የኾነውን ተቀበለች# አጥብቆ መለመን ይህን ያህል ደግ
ነውና። አንተ ውሻ ብትኾንም እንኳን አጥብቀህ ስትለምን ግድ የለሽ ከኾነው
ልጅ ይልቅ በባለቤቱ ዘንድ ባለሟልነትን ታıኛለህ። “ለልጆች የኾነውን
ለራሴ ባገኘሁ” ብለህ ተመኝተህ የማታገኛቸውን ነገሮች እነዚህን ኹሉ
አጥብቀህ በመለመንህ ታገኛቸዋለህ። በመኾኑም “እግዚአብሔር አይወደኝም፤
አይሰማኝምም” አትበል" አጽንተህ ብትዘበዝበው ወዳጁ ባትኾንም እንኳን
አጥብቀህ በመለመንህ ምክንያት ፈጥኖ ይሰማሃልና። ለጸሎትህ ፈጥኖ ምላሽ
ለመስጠትም የአንተ ጠላት መኾን ወይም የጊዜው ትክክለኛ አለመኾን ወይም
ይህን የመሰለ ሌላ ነገር ጋሬጣ አይኾንበትምና። “እኔ ለዚህ ነገር የተገባሁ
ሰው ስላይደለሁ ኣልጸልይም” አትበል፤ ከነናዊትዋ ሴትም ያልተገባት ሴት
ነበረችና። “እጅግ ኃጢአት ስለ ሠራሁ እጅግ ያሳዘንሁትን እግዚአብሔር
ይቅርታ አልለምነውም” አትበል፤ እግዚኣብሔር የሚያየው ያኔ ከእርሱ
መራቅህን ሳይኾን አሁን ወደ እርሱ መመለስህን ነውና" ያ እግዚአብሔርን
የማይፈራው ሰውንም የማያፍረው ዳኛ በሴትዋ ልመና ከተሸነፈ፥ በባሕርይው
መልካም የኾነው እግዚአብሔርም ይበልጥ አጥብቀው በሚያቀርቡለት ጸሎት
ይሸነፋልና።
ስለዚህ የእግዚአብሔር ወዳጅ ባትኾንም እንኳን ለአንተ የሚገባውን
ባትለምንም እንኳን፣ የአባትህን ንብረት አባክነህ የጨረስህ ብትኾንም እንኳን፣
አባትህን ካየኸው ረጅም ጊዜ ቢኾንህም እንኳን ከክብር ርቀህ በሐሳር
በውርደት ውስጥ ብትኾንም እንኳን፣ ከኹሉም ይልቅ ጅራት ብትኾንም
እንኳን፣ ወደ እግዚአብሔር ስትቀርብ ተቈጥቶ ቢኾንም እንኳን፣ እጅግ አዝኖብህ ቢኾንም እንኳን፡ እርሱን ለመለመንና ለመመለስ ብቻ ፈቃዱ
ይኑርህ። ያን ጊዜም ኹሉን ትቀበላለህ። መቀበል ብቻም ሳይኾን ፈጥነህ
ቍጣውንና ፍርዱን ከራስህ ታርቃለህ።
“ነገር ግን እነሆ አብዝቼ እጸልያለሁ። ኾኖም ምንም ውጤት የለውም
ያለ ሰው አለ። ለምን እንደ እነዚያ፥ ማለቴ እንደ ከነናዊትዋ ሴት፣ ለምን
በሌሊት መጥቶ ወዳጁን እንጀራ እንደ ለመነው ሰው፣ ለምን ዳኛውን እንደ
ዘበዘበችው ሴትና የአባቱን ንብረት እንደ ወረሰው አባካኙ ልጅ አትጸልይም?
እንደዚህ አድርገህ ብትጸልይ ፈጥነህ ለጸሎትህ መልስ ታገኛለህና" የቱንም
ያህል አሳዝነኸው ብትኾንም እንኳን እርሱ አባት ነውና። የቱንም ያህል
አስቈጥተኸው ብትኾንም እንኳን እርሱ ልጆቹን እጅግ ይወዳልና። እርሱ
ከአንተ የሚፈልገው አንድ ነገር ብቻ ነውና፦ ለተበደልሃቸው በደሎች
ለተሰደብሃቸው ስድቦች ለተዘለፍሃቸው ዘለፋዎችም በቀል መውሰድ
ሳይኾን ንስሐ ገብተህ እርሱን አጥብቀህ ስትለምነው እንዲያይህ! በዚህች
ያህል መጠን እንኳን ብርታትን ብናሳይ እኛን ለመውደድ አንጀቱን
ልውስ ልውስ እናደርገዋለንና" ይህ እሳት ግን የሚፈልገው መጀመር ብቻ
ነው። አንተ ጥቂት ከጫርህ፥ የቸርነቱን ነበልባል ፍጹም ቦግ ቦግ እንዲል
ታደርገዋለህና። እግዚአብሔር አንተን የሚቈጣህ ስለ ሰደብኸው ሳይኾን
እርሱን የምትሰድበውም አኩርፈህ የምትቀረውም አንተው ራስህ ስለምትኾን
ነውና። እኛ ክፉዎች ስንኾን ልጆቻችን ሲያሳዝኑን በድርጊታቸው ስለ እነርሱ
እኛ መልሰን የምናዝን ከኾነ፥ ይህን እንድታደርግ ያዘዘህና በባሕርይው
ስድብ የማይጎዳው እግዚአብሔርም "ዚህ በላይ ስለ አንተ ያዝናልና" እኛ
በአባትና በልጅ የተፈጥሮ ሕግ መውደድ የምንችል ከኾነ፥ ከተፈጥሮ ሕግ
በላይ የኾነው እርሱም ከተፈጥሮ ሕግ በላይ በኾነ መጠን እጅግ አብልጦ
የሰው ልጆችን ይወድዳልና። “ሴት ከማኅፀንዋ የተወለደው ልጅዋን ትረሳ
ይኾናል፤ እኔ ግን አልረሳሽም” ይላልና (ኢሳ.49:15)።
(፰) ስለዚህ ወደ እርሱ እንቅረብ፤ ቀርበንም፦ “ጌታ ሆይ! ቡችሎችምኮ ከጌቶቻቸው
ማዕድ የወደቀውን ፍርፋሪ ይበላሉ” እንበለው (ማቴ.15፡27)። “በጊዜውም
አለጊዜውም” ወደ እርሱ እንቅረብ" እንዲያውም አለጊዜው ወደ እርሱ
የሚቀርብ ሰው ፈጽሞ የለም፤ ዘወትር አለመቅረብ ራሱ አለጊዜው ነውና።
እግዚአብሔር እንዲሰጠው የሚሻ ሰው ዘወትር ልመና ማቅረቡ “ጊዜው”
ነውና። መተንፈስ አለጊዜው እንደማይባል ኹሉ ጸሎት ማድረስም እንደዚሁ
አለጊዜው አይባልምና። እንዲያውም አለጊዜው የሚባለው አለመጸለይ ነውና።
ኹልጊዜ መተንፈስ እንደምንፈልግ ኹሉ፥ ከእርሱ ከእግዚአብሔር የምትገኝ
ረድኤትም ኹልጊዜ እንሻታለን (ታሻናለች)። እኛ ፈቃደኝነቱ ካለንም በቀላሉ
ወደ እኛ እንዲቀርብ ማድረግ ይቻለናል። ነቢዩም ይህን ግልፅ ሲያደርግልንና
የእግዚኣብሔር ቸርነት እኛን ለመርዳት ዘወትር የተዘጋጀች እንደ ኾነች
ሲነግረን፡ “እንደ ወገግታ ተዘጋጅቶ እናገኘዋለን” ብሎአል (ሆሴ.6፡3)።
አብዝተን ወደ እርሱ በቀረብን መጠን እርሱም የእኛን መቅረብ ሲጠብቅ
እናvኘዋለንና። ኹልጊዜ ቸር ከኾነው ከእርሱ የራቅን እንደ ኾነ ግን ጥፋቱ
ኹሉ የእኛ የራሳችን ይኾናልና። እግዚአብሔር ለምሳሌ አንዳንድ የአይሁድ
ሰዎችን የወቀሳቸው ስለዚሁ ምክንያት ነበር፤ እንዲህ ሲል፡ “ምሕረታችሁ
እንደ ማለዳ ደመና ነው፤ በማለዳም እንደሚያልፍ ጠል ነው" (ሆሴ.6፡
4)። ይኸውም እንዲህ ሲላቸው ነው፦ “በርግጥ እኔ ከእኔ የሚጠበቀውን
ኹሉ አደረግሁ። እናንተ ግን ጠንካራ ፀሐይ ስትመጣ ደመናውንና ጠሉን
እንደምትበትነውና እንደምታተንነው ኹሉ እናንተም እንደዚሁ :ክፋታችሁ
ብዛት የተነሣ በዚህ ዓለም ቋንቋ ሊነገር የማይችለውን ቸርነት ረድኤተ
እግዚአብሔር ከእናንተ አራቃችሁ "
ይህ በራሱም የእግዚአብሔር ጥልቅ የመግቦቱ ሥርዓት ማሳያ ነው። እኛ በጎ
ነገርን ለመቀበል ያልተገባን እንደ ኾንን ሲያየን ሊሰጠን የነበረውን በጎ ነገር ከዚሁ
የተነሣ ግድ የለሾች እንዳንኾን አስቦ ያስቀርብናልና# ጥቂት ያህል ከተለወጥን፥
ለምሳሌ በደል እንደ ፈጸምን ያህል ከተሰማን ግን ቸርነቱን ከምንጭ ውኃ በላይ
ያጎርፍልናል፤ ደግነቱን ከውቅያኖስ ውኃ በላይ ያፈስስልናል። ከእርሱ ብዙ
የብዙ ብዙ ስትቀበል፥ እርሱም የዚያኑ ያህል ደስ ይሰኛልና# ደስ ከመሰኘቱ
የተነሣም እንደ ገና ሌላ በጎ ነገር ሊሰጠን ይነሣሣልና። በርግጥ የእኛ ድኀነትና
ብዙ ለጠየቁት ሰዎች ብዙ መስጠቱ ይህ ለራሱ ብዙ ሀብት እንደ ተቀበለ አድርጎ
ስለሚቈጥረው ነው። ይህን አስመልክቶ ሲናገርም ንዑድ ክቡር የሚኾን ጳውሎስ
እግዚአብሔር “የኹሉ ጌታ ነውና፤ ለሚጠሩትም ባለ ጠጋ ነውና” ብሎአል (ሮሜ.10፡
12) ምክንያቱም ሳንጸልይ ስንቀር ያን ጊዜ እግዚአብሔር ይቈጣልና፤ ሳንጸልይ
ስንቀር ያን ጊዜ እግዚአብሔር ፊቱን ከእኛ ይሰውራልና። ስለዚሁ ምክንያትም
“ባለጠጎች እንኾን ዘንድ ስለ እኛ ድኻ ኾነ” (2ኛ ቆሮ.8፡9)፤ ስለዚሁ ምክንያትም
እንድንለምነው ያነቃቃን ዘንድ እነዚያን መከራዎች ኹሉ እሺ በጄ ይኹንብኝ
ብሎ ታግሦ ተቀበለ።
ስለዚህ ዕለት ዕለት ብንበድልም እንኳን እነዚህን የሚያህሉ የሚያበረታቱና በጎ
በ ተስፋዎች እያሉልን ወደ እርሱ እንቅረብ እንለምነው፣ እንማልደው፣ ስለ
ኃጢኣታችንም ሥርየት እንጠይቀው እንጂ በቀቢጸ ተስፋ አንያዝ# ይህን ያደረግን
እንደ ኾነም ከእንግዲህ ወዲህ ኃጢአት ለመሥራት የዘገየን፣ ከዲያብሎስ ለመሸሽ
የፈጠንን፣ መፍቀሬ ሰብእ የኾነውን እግዚአብሔር ለመጥራት የቸኰልን እንኾናለን።
ዛሬም ዘወትርም እስከ ዘለዓለሙ ድረስ ክብርና ጌትነት የባሕርይ ገንዘቡ የሚኾን
ጌታችን ኢየሱስ ክርስቶስ በለጋስነቱና ሰውን በመውደዱ ኹላችንም ይህን ክብር
እንድንወርስ ይርዳን፥ አሜን!
