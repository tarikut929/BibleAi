ሰዎች ትታዩ ዘንድ ምጽዋታችሁን በፊታቸው እንዳታደርጉ ተጠንቀቁ (ማቴ.6፡1)"
 በዚህ ትምህርቱ ከዚህ በፊት ካስተማራቸው ትምህርት የቀረውንና ከሥጋ
ፈቃዳት ኹሉ እጅግ የከፋውን፣ በጎ ነገርን በሚያደርጉ ሰዎች ዘንድም
አቆጥቁጦ የሚታየውን፣ ከውዳሴ ከንቱ ጋርም የተያያዘውን የዕብደት ግብር
ከሥር መሠረቱ ሲነቅለው ነው" መጀመሪያ ላይ ግብዝነትን በተመለከተ
አላስተማራቸውም ነበር። ይኸውም ማድረግ የሚገባቸውን ነገር እንደ ምን
ባለ መንገድ ሊተገብሩትና ሊከታተሉት እንደሚገባቸው ማስረዳት በርግጥ
የግድ አስፈላጊ ስለ ነበር ነው።
ራስን ወደ መግዛት ከመራቸውና እዚያ ካደረሳቸው በኋላ ግን በበጎ ሥራቸው
ውስጥ ተደብቆ ሊኖር የሚችለውን ዝገት ወደ ማራቅ ጭምር ተሸጋገረ= ይህ
በሽታ ብዙዎቹን ትእዛዛት በአግባቡ ፈጽመን ስናበቃ ብቅ የሚል እንጂ
እንዲሁ በድንገት ወደ መኖር የሚመጣ አይደለምና።
በመኾኑም አስቀድሞ በጎ ሥራን በሕሊና ጓዳ በልቡና ሰሌዳ ማስቀመጥ፣
ቀጥሎም ይህን ያማረና የተወደደ ፍሬ ሊያበላሽ የሚችለውን ስሜት ማስወገድ
ግድ ኣስፈላጊ ነበር።
ይህን ለማስወገድም በምን እንደሚጀምር አስተውል፦ በጦም፣ በጸሎትና
በምጽዋት! ብዙውን ጊዜ መደበቂያውን የሚሠራው በእነዚህ ደገኛ ሥራዎች
ውስጥ ነውና። ለምሳሌ ፈሪሳዊውን ሰው ያየነው እንደ ኾነ ይታበይ የነበረው:
“በየሳምንቱ ኹለት ጊዜ እጦማለሁ፥ ከማገኘውም ኹሉ ዐሥራት አወጣለሁ"
እያለ በዚሁ ነበር (ሉቃ.18፡12)" እንደዚሁም በሚያደርሰው ጸሎት ሳይቀር
ለተርእዮ በማድረግ በከንቱ ይመካ ነበር። እርሱ በሚጸልይበት ጊዜና ቦታ
ከመጸብሐዊው ሰው በቀር ሌላ ሰው ስላልነበረ፦ “እንደ ሌላ ሰው ኹሉ፡
ወይም እንደዚህ ቀራጭ ስላልኾንሁ አመሰግንሃለሁ" ይል ነበርና (ሉቃ.18፡
ጌታችን ክርስቶስ ደግሞ፡
ለመያዝ ስላስቸገረና መሠሪ ስለ ኾነ አርዌ
ገዳም ለአንድ ንቁ ላልኾነ ሰው እንደሚናገ ኾኖ እንደ ጀመረ ልብ ብለ
አስተውል። “ምጽዋታችሁን ተጠንቀቁ” ነውና ያለው። የተወደደ ጳውሎስም
ለፊልጵስዮስ ሰዎች “ከውሾች ተጠበቁ” ብሎአቸዋል (ፊልጵ.3፡2)። ይኸውም
ይህ ክፉ አውሬ ወደ እኛ የሚመጣው ተደብቆ ነውና፤ በውስጣችን ያለውን
[በጎ ነገራችንን] ኹሉ ጠራርጎ የሚወስደው ድምፅ ሳያሰማ በቀስታና በኅቡዕ ነውና።
በልብ መታሰቡ፣ በቃል መነገሩ፣ በቅዱሳት መጻሕፍትም መዘከሩ ከፍ
ከፍ ይበልና ጌታችን አስቀድሞ ስለ ምጽዋት ብዙ ትምህርት ስላስተማረ
እግዚአብሔርን ምሳሌ አድርጎ፦ “እርሱ ለክፉዎችና ለደጎች ፀሐይን ያወጣል”
ስላለ (ማቴ.5:45)፣ በኹሉም ረገድ ወይም በኹሉም አቅጣጫ ካለው በቁዔት
አንጻርም ሰዎችን ወደዚህ ወደ ምጽዋት ስለ መራቸውና በመስጠታቸው
ብዛት ውስጥ ያለውንም ክብር ስለ ነገራቸው፥ አሁን ደግሞ እዚህ ላይ
ይህን ደገኛ የወይራ ፍሬ ሊያበላሹ የሚችሉ ሌሎች ክፉ ነገሮችን [ጥቃቅን
ቀበሮዎችን] ማራቅ እንደሚገባ በመናገር ትምህርቱን ፍጹም አደረገው።
“ለሰዎች ትታዩ ዘንድ ምጽዋታችሁን በፊታቸው እንዳታደርጉ ተጠንቀቁ"
ያለው ስለዚሁ ምክንያት ነውና፤ እስከ አሁን እንደ ተነጋገርነው ምጽዋት
የእግዚአብሔር” ነውና።
(፪) “በሰዎች ፊት እንዳታደርጉ ተጠንቀቁ” በሚለው ላይም “ለሰዎች ትታዩ ዘንድ”
ብሎ ጨምሮ ተናግሮአል። ምንም እንኳን አሳቡን ኹለት ጊዜ የተናገረው
ቢመስልም፥ በቅጥነተ ሕሊና ለሚመለከት ሰው ግን እነዚህ ቃላት አንድ
ዓይነት አሳብ ያላቸው አይደሉም። አንዱ ኃይለ ቃል ከሌላኛው ኃይለ
ቃል አሳቡ የተለየ ነው እንጂ። በውስጡም ታላቅ የኾነ በቁዔት፣ ሊናገሩት
የማይችል ጥንቃቄና ርኅራኄን የተመላ ነው እንጂ። ምክንያቱም፦
አንድ ሰው ለመታየት ሳያስብ በሌሎች ሰዎች ፊት ምጽዋት ሊያደርግ ይችላልና፤
ዳግመኛም አንድ ሰው በሌሎች ሰዎች ፊት ምጽዋት ባያደርግም ይህን
የሚያደርገው ለመታየት ኣስቦ ሊኾን ይችላልና"
ስለዚህ እግዚአብሔር የሚቀጣበትና ሹመት ሽልማት የሚሰጥበት እንዲሁ
አፍአዊ የኾነ ድርጊቱን ሳይኾን በምን ዓይነት ሕሊና እንደ ተሰጠ ተመልክቶ
ነው። እንደዚህ ባለ ርትዕ ባይኾን ኖሮ፥ ኹልጊዜ ሙሉ ለሙሉ በስዉር
መስጠት የማይቻል ከመኾኑ የተነሣ ይህ ብዙዎች ምጽዋት እንዳይሰጡ
ባደረጋቸው ነበር። ስለዚህ መጀመሪያ እንዳትሰጥ ሊከለክልህ የሚችለውን
ዕንቅፋት ካስወገደልህ በኋላ ቀጥሎም ቅጣቱንና ሹመት ሽልማቱን በድርጊት
qይኾን ድርጊቱን በሚከውኑበት ሕሊና እንደሚወሰን ተናገረ።
ይኸውም፦ “እ? ስሰጥ ሰው ያየኝ እንደ ኾነ ግብዝ ነኝ ማለት ነውን?” ብለህ
እንዳታስብ “እኔ ከአንተ የምሻው የምትሰጥበትን ሕሊናና ይህን የምታደርግበት
መንፈስ ነው እንጂ ይህን [ስሰጥ ሰው ካየኝ መስጠቴ ግብዝ ያስሰኘኛል ብለህ
ምጽዋት ከማድረግ እንድትከለከል] አይደለም” ሲልህ ነው። የእግዚአብሔር
ፈቃድ ነፍሳችንን ሙሉ ለሙሉ ወደ [እውነተኛ] ቁመናዋ ማምጣትና ከክፉ
ደዌ ኹሉ ማዳን ነውና" ስለዚህ እንደምትመለከተው አስቀድሞ ሰዎች
ለታይታ የሚያደርጉትን ነገር ከከለከለ በኋላ፣ ለውዳሴ ከንቱና ለታይታ
ብለው ምጽዋት ካደረጉ በዚሁ ምክንያት ሊያገኛቸው የሚችለው ቅጣት እንደ
ምን ያለ እንደ ኾነ ካስተማራቸው በኋላ፥ እንደ ገና በሕሊናቸው ውስጥ
የእግዚአብሔር አብ እና የመንግሥተ ሰማያት ነገር በማኖር መንፈሳቸውን
ቀሰቀሰው። ይኸውም የሚያጡትን ነገር አስታውሶ እንዲቆረቆሩ ብቻ ሳይኾን
እንደዚያ እንዲኾኑ የነገራቸውን እግዚአብሔርን እንዲያስታውሱ በማድረግ
ሊያሳፍራቸውም ጭምር ነው።
“ያለዚያ በሰማያት ባለው አባታችሁ ዘንድ ዋጋ የላችሁም” ይላል (ማቴ.6፡1)።
እንዲያውም በሌላ አሳብ በደላቸውን ይበልጥ ግልፅ በማድረግ ከዚህም በላይ
ቀጠለ እንጂ እዚህ ላይ ብቻ አላቆመም። ቀደም ብሎ ቀራጮችንና አሕዛብን
አንሥቶ የሚመስሉአቸውን እንደ ገሠጻቸው፥ እዚህም ላይ ግብዞችን አንሥቶ
ወቀሳቸው፤ እንዲህ ሲል፦
እንግዲህ ምጽዋት ስታደርግ እንደ ግብዞች በፊትሀ መለከት አታስነፋ” (ቴ.62)=
የዕብደት ሥራቸው እንደ ምን የበዛ እንደ ኾነ በምሳሌያዊ አነጋገር ሊያሳያቸው
በዚያውም ኣብሮ ሊገሥጻቸው ወድዶ ነው እንጂ መለከት ስላስነፉ አይደለም።
“ግብዞች” በማለትም ደኅና አድርጎ ገለጣቸው። ጭምብላቸው ቸርነት
ቢኾንም [ይህን የሚያደርጉበት] ሕሊናቸው ግን ጭካኔ ኢሰብአዊነት ነበርናይህን የሚያደርጉት ለባልንጀሮቻቸው አዝነው ሳይኾን እነርሱ ራሳቸው
በዚያ አመካኝተው ምስጋና ሊያገኙ ሽተው ነውና# ይህ ደግሞ ፍጹም ከኾነ
አረመኔያዊነት የሚመነጭ ነውና። በረሃብ አለንጋ እየተጠበሰ ያለውን ሰው
ከረሃብ ሥቃዩ እንዲወጣ አስበው ሳይኾን በመመጽወታቸው ምክንያት ውዳሴ
ከንቱን ለማግኘት ሽተው ነውና።
ስለዚህ የሚፈለገው፥ ምጽዋት ማድረግን ሳይኾን መስጠት እንደሚገባ አድርጎ
መስጠት ነው። ከሰዎች ዘንድ ምስጋናን ለማግኘት ሽተው ሳይኾን በአንድ
መልኩ ያ የተቸገረ ሰው ከሥቃዩ እንዲላቀቅ፥ በሌላ መልኩ ደግሞ በሰማያት
ባለው በእግዚአብሔር ዘንድ ዋጋ እንደሚያስገኝ አድርጎ መመጽወት ነው:1
እንደሚገባ አድርጎ ግብዞችን ከገሠጻቸውና ስለ ግብዞች የሚሰማው ሰው
በግብራቸው እንዲያፍር ካደረገ በኋላም፥ እንደ ገና የታመመውን ኣእምሮ
ፈወሰው። ምን ማድረግ እንደሌለብን ከተናገረ በኋላ፥ በሌላ መልኩ ደግሞ
ምን ማድረግ እንዳለብን ተናገረ። ስለዚህ ምጽዋት ማድረግ ያለብን እንዴት
ነው?
*ኝህ የምትሠራውን ግራህ አትወቅ ይላል (ማቴ.6፡3)=
እዚህም ላይ ዘይቤያዊ አነጋገር ነው እንጂ ምሥጢራዊ ትርጕሙ ስለ እጆች
አይደለም። ስለዚህ፦ “ለራስህ እንኳን ሳይቀር እንዳይታወቅህ ማድረግ ብትችል
አትወቀው። ጥረትህ ኹሉ ይህን ከሚያደርገው እጅህ ሳይቀር ምጽዋትህ
የተሰወረ ይኾን ዘንድ ይኹን” ሲል ነው። አንዳንድ ሰዎች እንደሚሉት “ክፉ
ሕሊና ካላቸው ሰዎች ልንደብቀው ይገባናል” ማለት አይደለም። እዚህ ላይ
እያዘዘ ያለው [ከእገሌና ከእገሌ ብቻ ሳይኾን ከራሳችን ጨምሮ] ከሰዎች ኹሉ
ልንሰውረው እንደሚገባን ነውና#
እንደዚህ ሲኾንም ሽልማቱ እንደ ምን የበዛ እንደ ኾነ ተመልከትs በግብዝነት
ሲሰጡ ቅጣቱ ምን እንደ ኾነ ከተናገረ በኋላ፥ ያለ ግብዝነት ሲሰጡ ሽልማቱ
ምን እንደ ኾነም ተናግሮአልና# ቅጣቱንም ሽልማቱንም አንሥቶ መናገሩም
ምጽዋት የሚያደርጉ ሰዎች በኹለቱም አቅጣጫ ከግብዝነት ነጻ ወደ ኾነ
ልዑል ትምህርት ሲመራቸው ነው። አዎን፥ እየተናገረ ያለው፦
እግዚአብሔር በኹሉም ቦታ እንዳለ፣ እኛ የምናገኘው ትርፍ በዚህ ዓለም ሕይወታችን ብቻ የተገደበ እንዳይደለ፥
ይልቁንም ወደ ወዲያኛው ዓለም ስንሽጋገር አስፈሪ የፍርድ ወንበር እንደሚቀበለን፣
ለሠራነው ሥራ ኹሉ መልስ እንደምንሰጥ፣
[እንደ ሥራችን መጠን] ክብርም ቅጣትም እንደሚጠብቀን፣
አንድ ሰው [ምጽዋት ሲያደርግ ምንም እንኳን ከሰዎች የሚሰውረው
ቢመስልም ቅሉ፥ ያን ጊዜ ግን] የሠራው ትልቅም ኾነ ትንሽ ሥራ
ተሰውሮ የሚቀር እንዳልኾነ እንድናውቅ ለማድረግ ነው።
ይህንንም ኹሉ በምሥጢር ግልፅ አድርጎታል፤ እንዲህ ሲል፦
በስውር የሚያይ አባትህም በግልጥ ይከፍልሃል” (ማቴ.614)=
ይህም በማለት ታላቅና እጅግ የከበረ የተመልካቾች አንድነት ኅብረት
እንዳሰናዳለት፣ የእርሱ የእግዚኣብሔር ፍላጎትም ያ ሰው የመጸወተውን
ምጽዋት መልሶ ከብዙ ትርፍ ጋር መስጠት እንደ ኾነ ሲነግረው ነው።
“ሰው ሆይ! የምትሻው ምንድን ነው?” ይላል እግዚአብሔር፥ “እያደረግኸው
ያለኸውን ነገር ጥቂት ሰዎች እንዲመለከቱልህ አይደለምን? እንግዲያውስ
ጥቂቶቹ ይኸውና! መላእክት ወይም ሊቃነ መላእክት ግን አይደሉም።
የኹሉም አምላክ እርሱ እግዚአብሔር ነው እንጂ፤ እርሱ በስውር ያይሃል=
ሰዎችም ጭምር እንዲያዩህ የምትፈልግ ከኾነም፥ ይህም ቢኾን በጊዜው ጊዜ
ብዙ የብዙም ብዙ አድርጎ ይሰጥሃል እንጂ አይከለክልህም= አሁን ለሰዎች
ላሳይ ብትል ማሳየት የምትችለው ለዐሥር ወይም ለሃያ ወይም ለመቶ ሰዎች
ብቻ ነውና። አሁን ልትሰውረው ብትሞክር ግን እግዚአብሔር ራሱ ለዓለም
ኹሉ [ለጻድቃን፣ ለሰማዕታት፣ ለመላእክት፣ ለኃጥአንና ለአጋንንት ሳይቀር]
ግልፅ አድርጎ ያሳይልሃል# ስለዚህ ከምንም በላይ ደገኛ ሥራዎችህ ሰዎች
እንዲያዩልህ የምትፈልግ ከኾነ፥ አሁን ከጥቂት ሰዎች ሰውረው= ይህን
ያደረግህ እንደ ኾነም እግዚአብሔር ራሱ ከብዙ ክብር ጋር በሰዎች ኹሉ ፊት
ይገልጠዋል፤ ይናገረዋል፤ ያመሰግነውማል# ዳግመኛም አሁን እንዲያዩልህ
ብታደርግ ውዳሴ ከንቱን እንደምትፈልግ አድርገው ሰዎች አንተን ከመውቀስ
ወደ ኋላ አይሉም። ስላደረግኸው ደገኛ ሥራ የክብር አክሊል ተቀዳጅተህ
ሲመለከቱህ ግን ሊወቅሱህስ ይቅርና እንዲያውም ኹላቸውም በአንድነት
ያመሰግኑሃል፤ ያደንቁሃል። ስለዚህ ለጥቂት ጊዜ ብቻ በመጠበቅ ደመወዝን
ትቀበል ዘንድ፣ ታላቅ የኾነ ምስጋናን ታገኝ ዘንድ፦
[ኣንደኛ] ከእነዚህ ከኹለቱም ራስህን ማራቆትህ፣
[ኹለተኛ] ከእግዚአብሔር ዘንድ ብድራትን የምትሻ ኾነህ ሳለ፥
እግዚአብሔርም ይህን ሊሰጥህ ተሰናድቶ ሳለ፥ አንተ ግን ሥራህን
እንዲያዩልህ [ጥቂት ያውም የሚጎዱህ] ሰዎችን መጥራትህ ምን ያህል
ኣላዋቂነት እንደ ኾነ ልብ በል።
ፍቅራችንን ማሳት ካለብን ይህን ከኹሉም በላይ [በስውር] ልናሳይ የሚገባን
[ለሰማዩ] ኣባታችን ነው" በተለይ ደግሞ አባታችን ይህን [ስለ በጎ ሥራችን] የክብር
አክሊል የማቀዳጀትም ኾነ የመቅጣት ሥልጣን ባለው ጊዜ [በዚህ ምድር ላይ
ሊኾን ይገባል።
እንዲያውም እዚህ ላይ አንድ ነገር ልጨምር። ቅጣት ባይኖር ኖሮ እንኳ፡ አንድ
ሰው ክብርን ፈልጎ ሥራውን ሌሎች ሰዎች ይዩልኝ ብሎ ወደ ቤተ ተውኔት
ሊኼድ አይገባውም " ንጉሡ በጎ ሥራዎቹን ያይለት ዘንድ እየተፋጠነ እየመጣ
ሳለስ፡ ንጉሡን አስወጥቶ ሥራዎቹን ለድኾችና ለጦም አዳሪዎች የሚያሳይ ሰው
እንደ ምን ያለ ጎስቋላ ሰው ነው? ስለዚሁ ምክንያትም ክብር ይግባውና ጌታችን
ምጽዋትን ስናደርግ ለሰዎች ልናሳየው እንደማይገባን ብቻ ሳይኾን ሥራችንን
ለመሰወር ጥረት ልናደርግ እንደሚገባን አዘዘን። ለሰዎች ለማሳየት መጣጣርና
ለመሰወር መጣጣር ኹለቱም አንድ አይደሉምና።
(፫) ስትጸልዩም እንደ ግብዞች አትኹኑ" እነርሱ ለሰው ይታዩ ዘንድ በምኩራብና
በመንገድ ማዕዘን ቆመው መጸለይን ይወዳሉና እውነት እላችኋለሁ* ዋጋቸውን
ተቀብለዋል”(ማቴ.6፡5)
iንተ ግን ስትጸልይ* ወደ እልፍኝህ ግባ መዝጊያህንም ዘግተህ በስውር ላለው
አባትህ ጸልይ" በስውር የሚያይ አባትህም በግልጥ ይከፍልሃል”(ቴ.6፡6)
እነዚህንም ጭምር “ግብዞች” አላቸው። ይህም ግብራቸውን በትክክል የሚገልጥ
ነው። ወደ እግዚአብሔር የሚጸልዩ መስለው፥ ለጸሎት ለልመና የሚኾን
ልብስ ለብሰው ሳይኾን የሥርዓት የለሽ ሰዎች ልብስ ለብሰው [ውዳሴ ከንቱን
ሽተው] በዙሪያቸው ወዳሉ ሰዎች ይመለከታሉና። ሕዋሳቱን ሰብስቦ በሰቂለ
ሕሊና በነቂሐ ልቡና ኾኖ የሚጸልይ አንድ ሰው የሚመለከተው፥ ለልመናው
መልስ የመስጠት ሥልጣን ያለው እግዚአብሔርን ብቻ ነውና። ይህን
ትተህና በዙሪያህ ወዳሉ ሰዎች [እያዩህ እንደ ኾነ ወይም እንዳልኾነ ለማወቅ
ብለህ] ዓይንህን የምታንከራትት ከኾነ ግን፥ [ወደ ቤትህ] የምትመለሰው
ምንም ሳትቀበል ባዶ እጅህን ነው። ፍላጎትህ ይህ [ከእግዚአብሔር ሳይኾን
ከሰው ዘንድ ዋጋ ማግኘት] ነበርና። እንዲህም በመኾኑ ጌታችን “ዋጋቸውን
አልተቀበሉም ሳይኾን “ዋጋቸውን ተቀብለዋል” አለ። ይህም ማለት በርግጥ
ዋጋቸውን ያገኛሉ። ነገር ግን [ማግኘት ካለባቸው ከእግዚአብሔር ሳይኾን]
ሊያገኙት ከሚፈልጉት ከሰዎች ዘንድ ነው። የእግዚአብሔር ፈቃድ ግን ይህ
አይደለምና። እግዚአብሔር የሚፈልገው ሰዎች ለጸሎታቸው መልስ ማግኘት
ያለባቸው ከራሱ ከእግዚአብሔር ነውና። እነርሱ ግን ከሰው መቀበልን ስለ
ፈለጉ ከእግዚኣብሔር የሚያገኙት ምንም ነገር አይኖርም፤ ከእግዚአብሔር
ለመቀበል ሽተው ያደረጉት ነገር የለምና።
የእግዚአብሔር ቸርነቱ እንደ ምን ጥልቅ እንደ ኾነ ግን ታስተውል ዘንድ
እማልድሃለሁ! ከእርሱ ለምንለምናቸው በጎ በጎ ነገሮችም ሳይቀር በጎ ነገር
ለመለመናችን ለራሱ ዋጋ እንደሚሰጠን ቃል ገብቶልናልና"
ልመናቸውን ከሚያቀርቡበት ቦታም ኾነ ከሕሊናቸው ዝንባሌ ማቅረብ
እንደሚገባቸው የማያቀርቡትን ግብዞች ከገሠጻቸውና እጅግ ቧልተኞች
መኾናቸውን ከሳየ በኋላም፡ ቀጥሎ የጸሎት ደገኛ ሥርዓቱ ምን እንደ ኾነ
ተናገረ። “ወደ እልፍኝህ ግባ” በማለትም ሽልማቱን ሰጠ"
“እንግዲህ ምን ይኹን? በቤተ ክርሰቲያን ጸሎት ማድረስ አይገባንምን?''
ሊባል ይችላል። በርግጥ በኹሉም ረገድ ጸሎት ልናደርስ ይገባናል ነገር
ግን በዚህ መንፈስ [ወደ እልፍኝ በመግባት - በተመስጦ] ሊኾን ይገባዋል።
ምክንያቱም እግዚአብሔር በየትም ቦታ ላይ የሚፈልገው (የሚወድደው)
የሚደረገው ነገር ኹሉ የሚደረግበትን ሕሊና ነው። ወደ እልፍኝህ ብትገባ
ደጅህንም ብትዘጋ እንኳን፥ ይህን የምታደርገው ለተርእዮ ከኾነ፥ የደጅህ
መዘጋት ምንም ምን አይረባህም።
እዚህም ላይ “እነርሱ ለሰው ይታዩ ዘንድ” በማለት ድርጊታቸውን እንደ
ምን ባለ ትክክለኛ አገላለፅ እንደ ተናገረው ጭምር በማስተዋል መመልከት
ይገባል። የእልፍኝህን ደጅ ዘግተህ ብትጸልይ እንኳን፥ ይህን በአግባቡ
እንድትከውነው፣ ደጅህን ከመዝጋት በላይ የሕዋሳትህን ደጆች ዘግተህ በሰቂለ
ሕሊና በነቂሐ ልቡና ኾነህ እንድትጸልይ እግዚአብሔር ይሻል። መልካም
ሥራ ኹሉ ሲሠሩ ውዳሴ ከንቱን ከመሻት መራቅ መልካም ነውና፤ በተለይ
ደግሞ ሲጸልዩ! ውዳሴ ከንቱን ሳንሻ እንኳን የምንቅበዘበዝና የምንባክን
ከኾነ፥ በውዳሴ ከንቱ ደዌም ጭምር ተይዘን ወደ ጸሎት የምንገባ ከኾነ'ማ
የምንላቸውን ነገሮች መስማት መቼ ይቻለናል? የምንጸልይና የምንማልድ እኛ
የማናደምጠው ከኾነስ እግዚአብሔር እንዲያደምጠን እንዴት እንጠብቃለን?
(9) ኣንዳንድ ሰዎች ደግሞ አሉ። እንደዚህ ያሉ ብርቱ ተግሣጻትን ከሰሙ
በኋላ፥ በአካለ ሥጋ ተሰውረው ሳይቀር በጸሎታቸው እጅግ ሥርዓት
የለሽ ይኾናሉ። ድምፅ በማሰማትና በመጮኸ ራሳቸውን ለኹሉም ግልጥ
ያደርጋሉ። ከሥርዓት የወጣ ጩኸት በማሰማትና ያልተገባ እንቅስቃሴን
በመንቀሳቀስ ራሳቸውን ለነቀፋ ያጋልጣሉ። በአደባባይስ እንኳ አንድ ሰው
እንደዚህ እየጮኸና ያልተገባ እንቅስቃሴን እያሳየ ቢመጣ አንዱን ሰው
ቢለምነው ያ ሰውም ነዳዩን ፈጥኖ ከፊቱ እንደሚያባርረው፥ በጸጥታና
በሚገባ እንቅስቀሴ ኾኖ ቢለምነው ግን ሆዱን አባብቶ መስጠት የፈቀደውን
እንዲሰጠው እንደሚያደርገው አትመለከትምን?
ስለዚህ እኛም ስንጸልይ በሰቂለ ሕሊና በነቂሐ ልቡና እንጂ ያልተገባ የሰውነት
እንቅስቃሴን በማሳየት ወይም ድምፃችንን ከፍ አድርገን በመጮኸ፣ በፍጹም
ትሕትናና በተሰበረ መንፈስ ከልብ ከኾነ ዕንባም ጋር እንጂ ሰዎች እንዲያዩን
ብለን አጠገባችን ያለትን ሰዎች እስክናውካቸው ድረስ አለአግባብ ድም,
በማሰማት ሊኾን አይገባም።
የምትቃትተው፡ ድምፅ አውጥተህ ሳትጮኸና በልብህ ነውን? አስቀድሜ
እንደ ተናገርሁት በሰቂለ ሕሊና በነቂሐ ልቡና ኾኖ የሚጸልይና የሚለምን
ሰው መታወቂያቸው በርግጥ ይህ ነው። ሙሴም እንደዚህ ባለ መንገድ
ቃትቶአልና፤ በዚህ መንገድም ጸልዮአልና። ጸሎቱም ተሰምቶአልና። ስለዚሁ
ምክንያትም እግዚአብሔር “ለምን ትጮኸብኛለህ?” ብሎታልና (ዘጸ.14፡
15)። ሐናም እንደዚሁ ድምፅዋ ሳይሰማ በልብዋ ትጮኽ ስለ ነበር መሻትዋን
ኹሉ አገኘች (1ኛ ሳሙ.1፡13)። አቤል ግን በጸጥታ ብቻ የጸለየ አይደለም።
በአካለ ሥጋ ከሞተ በኋላ ሳይቀር ጸለየ እንጂ፤ ደሙም ከድምፀ መለከት
ይልቅ ኩልል ብሎ የሚሰማ ጩኸትን ወደ እግዚአብሔር ይጮኽ ነበር እንጂ
(ዘፍ.4፡10)።
ስለዚህ አንተም እንደዚያ ቅዱስ ሰውም ቢኾን እንድትቃትት ይህን
አልካለክልህም። ነቢዩ፦ “ልብህን እንጂ ልብሶችህን አትቅደድ” ይላልና
(ኢዩ.2፡13)። እግዚአብሔርን ከጥልቅ ጥራው፤ “አቤቱ አንተን ከጥልቅ
ጠራሁህ ተብሎአልና (መዝ.129፡1)። ከጥልቅ፣ ከልብ የመነጨ ጩኸትን
ጩኽ፤ ጸሎትህን በምሥጢር አድርገው። በምድራውያን ነገሥታት ቤትስ
እንኳን ሁካታ ኹሉ የተከለከለ እንደ ኾነና በኹሉም አቅጣጫ ጸጥታው
እንደ ምን ታላቅ እንደ ኾነ አላየህምን? ስለዚህ ኣንተም ልክ ወደ ቤተ
መንግሥት እንደምትገባ ኾነህ ታላቅ የኾነ ጸጥታን አሳይ። ወደ ምድራዊ
ቤተ መንግሥት ግን አይደለም፤ ከዚህ ይልቅ ግርማው እጅግ አስፈሪ ወደ ኾነ
ወደ ሰማያዊ ቤተ መንግሥት ነው እንጂ። [ጸሎት በንጉሥ ጆሮ እንደሚነገር
ነውና።] አዎን፥ ስትጸልይ የምትቀላቀለው ወደ ስብሐተ መላእክት ነውና።
አንድ የምትኾነው ከሊቃነ መላእክት ጋራ ነውና። የምትዘምረው ከሱራፌል
ጋራ ነውና። እነዚህ ኹሉ ነገደ መላእክት ደግሞ እጅግ ውብና ሰማያዊ የኾነ
ሥርዓት ያላቸው ከመኾናቸውም በላይ ያን ልዩና ፍጹም ረቂቅ የኾነ ዜማም
ለኹሉም ንጉሥ ለእግዚአብሔር የሚያቀርቡት በረዓድ በመንቀጥቀጥ ኾነው
ነውና። ስለዚህ አንተም ስትጸልይ እነርሱን ምሰላቸው፤ ረቂቅና ምሥጢራዊ
የኾነ የምስጋና ሥርዓታቸውን ገንዘብ አድርግ።
የምትጸልየው ምሉእ በኵለሄ ወደ ኾነው፣ ገና ድምፅ ከማውጣትህ በፊት በኀልዮ
ያለውን ሳይቀር ወደሚሰማው፣ ልብ ያመላለሰውን ኵላሊት ያጤሰውንም
ወደሚያውቅ ወደ እግዚአብሔር እንጂ ወደ ሰዎች አይደለምና። እንደዚህ
አድርገህ የጸለይህ እንደ ኾነም የምትቀበለው ሽልማት በእውነት ያለ ሐሰት
ታላቅ የታላቅም ታላቅ ይኾናል"
ስውር የሚያይህ አባትህ በግልጥ ይክፍልሃል" ይላል (ማቴ.6፡6)"
በነጻ ይሰጥሃል" ሳይኾን “ይከፍልሃል” አለ" አዎን፡ እርሱ ራሱን በአንተ
ዘንድ እንደ ባለ ዕዳህ አድርጎአልና። ባለዕዳሀ መኾኑ በራሱም ይህ ለአንተ
እጅግ ታላቅ የኾነ ክብር ነው። እርሱ የማይታይ ረቂቅ አምላክ እንደ መኾኑ
መጠን፡ እንዲሁ ጸሎትህም የማይታይ ረቂቅ እንዲኾን ይወድዳልና።
(፭) ቀጥሎም ምን ብለን መጸለይ እንዳለብን ሳይቀር ነገረን።
አሕዛብም በመናገራቸው ብዛት እንዲሰሙ ይመስላቸዋልና ስትጸልዩ እንደ እነርሱ
በከንቱ አትድገሙ” አለ (ማቴ.67)*
ስለ ምጽዋት ባስተማረ ጊዜ ከውዳሴ ከንቱ ሊመጣ የሚችለውን ጉዳት ብቻ
እንድናርቅ አደረገ እንጂ ከዚያ በላይ ምንም አልተናገረም ነበር። አንድ ሰው
ምጽዋትን መስጠት ያለበት መቼ እንደ ኾነ አልተናገረም ነበር። ለምሳሌ
ቀምቶ ወይም በስስት ካገኘው ገንዘብ ሳይኾን በእውነት ሠርቶ ካገኘው ገንዘብ
መመጸውት እንደሚገባ አልተናገረም ነበር፤ ይህ ሊኾን እንደሚገባው በሰዎች
ኹሉ ዘንድ የታወቀ የተረዳ ነውና። ዳግመኛም “ጽድቅን የሚራቡ ንዑዳን
ክቡራን ናቸው” ሲል ምጽዋት እንደ ምን ባለ አኳኋን ሊኾን እንደሚገባው
አስቀድሞ መደላድል አስቀምጦ ነበርና።
ጸሎትን በተመለከተ ሲያስተምር ግን በዚያ ላይ “በከንቱ አትድገሙ” ሲል
ጨመረበት። እዚያ ላይ ግብዞችን እንደ ወቀሳቸው ኹሉ እዚህም ላይ አሕዛብን
ነቀፋቸው። ይኸውም በእነዚህ ሰዎች ከንቱነት አንጻር ሰማዒውን ሊያሳፍረው
ወድዶ ነው። ብዙውን ጊዜ የምንለካፈውና የምንነደፈው በዚህ ማለትም
የውጭ (የዚህ ዓለም) የኾኑ ሰዎችን በመምሰል ስለ ኾነ ጌታችን በዚህ
አርእስት እነዚህን ኹሉ ነገሮች “በከንቱ አትድገሙ” በማለትና ከንቱነታቸውን
በመናገር ከእኛ እንድናርቃቸው አስተማረን። ለምሳሌ የማይረቡን ነገሮችን፣
ሹመቶችን፣ ክብርን፣ ከጠላት በልጦ መገኘትን፣ ባለጠግነትን፣ በአጠቃላይ
በፍጹም እኛን የማይመለከቱን ነገሮች እግዚአብሔርን ስንለምነው ይህ
በከንቱ መድገም እንደ ኾነ ነገረን።
ትለምኑት አባታችሁ የሚያስፈልጋችሁን ያውቃልና ይላል (ማቴ.6፡8)=
እዚህም ላይ ለእኔ እንደሚረ'ዳኝ ጌታችን ጸሎታችንን ልናስረዝም እንደማይገባን
ሲያዝዘን ነው። አታስረዝሙ ማለቴ ግን ጊዜ ሳይኾን ነገር አለማብዛት ነው:
ከዚህ ውጭና የሚገባ ጸሎትን ደጋግሞ ማድረስ እንደሚገባስ ቃሉ “በጸሎት
ጽኑ” የሚል ነው (ሮሜ.12፡12)።
ጌታችንስ ራሱ ክካኙ ዳኛ ዘን ፍርድ ተጓደለብኝ በማለት በተደጋጋሚ
ደጅ የጠናችውን መበለት ምሳሌ በማድረግ (ሉ).181) እንግዳ ስለ መጣበት
እንጀራን በእኩለ ሌሊት ክወዳጁ ይለምን ዘንድ የኼደውን ሰው ት
በማውሳትና ያም ወዳጁ የተጠየቀውን ስለ ወዳጅነቱ ሳይኾን ስለ ንዝነዛ
ብዛት ስለ መስጠቱ አብራርቶ መናገሩ (ሉቃ.11፡5) ያለማቋረጥ ልንጸልይ
እንደሚገባን ሊያስተምረን ወድዶ ካልኾነ በቀር ሌላ ምንድን ነው? ጻሩ
ግን እንደዚህ ያለ ማቋረጥ ልንጸልይ እንደሚገባን መናገሩ እልፍ ስንኞችን
አሰናድተን ወደ እርሱ እንድንመጣና እርሱን እንዲሁ እንድንደግም ሽቶ
አይደለም። ይህን በምሥጢር ሲያስረዳ፡ “በጸሎታቸው ብዛት የሚሰⓜ
ይመስላቸዋልና እነርሱን አትምሰሉአቸው” በማለት ተናግሮአልና።
“አባታችሁ የሚያስፈልጋችሁን ያውቃል” ብሎአልና። “የሚያስፈልገንን ካወቀ
ታዲያ የእኛ መጸለያችን ለምን ግድ ኾነ?” የሚል ሰው ሊኖር ይችላል።
የምንጸልየው እግዚአብሔር የማያውቀው ነገር ኖሮ እርሱን እንድንነግረው
ሳይኾን፦
●
ከእርሱ ጋር አሸናፊዎች ለመኾን፣
ከእርሱ ጋር በዘወትር ጸሎት ኣንድነት እንዲኖረን፣
ራሳችንን ዝቅ ዝቅ ለማድረግ፣
እና ኃጢአታችንን ለማስታወስ ነው።
(፮) እንግዲህ እናንተስ ስትጸልዩ እንዲህ ብላችሁ ጸልዩ፦ አባታችን ሆይ በሰይ
የምትኖር ይላል (ማቴ.619)*
እንዴት በቀጥታ ሰማዒውን እንዳነሣሣውና ገና ከመጀመሪያው እንዴት
የእግዚአብሔርን ጸጋ ኹሉ እንዳስታወሰው ተመልከት! እግዚአብሔርን
“አባት” ብሎ መጥራት የሚቻለው ሰው፦
ሥርየተ ኃጢአትን እንዳገኘ፣
ፍርድ ኹሉ እንደ ተወገደለት (ከግብርናተ ዲያብሎስ እንደ ወጣ)፣
ጽድቅ ቅድስናም ቤዛነትም እንደ ተደረገለት፣
በምሕረቱ ብዛት በሀብተ መንፈስ ቅዱስ እንደ ተወለደ (የልጅነት
ሥልጣን እንዳለው)፣
የመንግሥቱ ወራሽ የስሙ ቀዳሽ እንደ ኾነ፣
ከወልድ ዋሕድ ጋር በጸጋ ወንድም እንደ ኾነ (ሮሜ.8፡29)፣
መንፈስ ቅዱስንም እንደ ተቀበለ፥ በዚህች አንዲት ጽሕፈት (ኃይለ ቃል) ብቻ የታወቀ የተረዳ ይኾናልና።
አንድ ሰው እነዚህን ኹሉ ጸጋዎች ሳይቀበል እግዚአብሔርን አባት ብሎ
መጥራት አይቻለውምና። ስለዚህ በኹለት መንገድ ልቡናቸውን አነሣሣው:
አንደኛው መንገድ “አባታችን” ብለው የጠሩት ክብሩ ጌትነቱ እንደ
ምን ያለ እንደ ኾነ በመንገር ሲኾን፣
ሰማያት የምትኖር” ማለቱ ግን እግዚአብሔር በሰማይ ብቻ የሚኖር መኾኑን
እየተናገረ ሳይኾን የሚጸልየው ሰው ከምድራዊ አሳብ አስወጥቶ ወደ ሰማያዊ
እሳቤ፣ በላይ በሰማይ ወዳለው መኖሪያው እንዲገባ እርሱንም እንዲናፍቅ
ልቡናውን ለማነሣሣት ሽቶ ነው።
ኹለተኛው መንገድ ደግሞ የተቀበሉት መንፈሳዊ ሀብት እንደ ምን
የበዛ እንደ ኾነ በመንገር ነው።
ዳግመኛም ጸሎታችን ለራሳችን ለግላችን ብቻ ሳይኾን ስለ ባልንጀሮቻችንም
ኹሉ ሊኾን እንደሚገባው አስተማረ። ጌታችን ሲናገር “አባቴ ሆይ በሰማያት
የምትኖር” ሳይኾን “ኣባታችን ሆይ” ነውና ያለው። ይኸውም አንድ ክርስቲያን
ስለ አንዲቱ ኣካል (ስለ ቤተ ክርስቲያን) በአጠቃላይ እንዲጸልይ የራሱን
የግሉን ብቻ ሳይኾን ስለ ባልንጀሮቹ ኹሉ ጸሎቱን ማድረስ እንደሚገባው
ሲነግረው ነው። በዚህ መልኩ ጸሎት ማድረስ እንዲገባ በማስተማርም በዚያው
አብሮ፦ ጥልን አራቀ፤ ትዕቢትን አስወገደ፤ ቅናትን ኣራቀ። በእነዚህ ኹሉ ፈንታም፦ የመልካም ነገር ኹሉ እናት የኾነችውን ፍቅር ወደ እኛ አመጣ፤
በሰው ልጆች መካከል ያለውን መበላለጥ አስወገደ፤
እጅግ በሚበልጠውና ለኹለቱም ግዴታ በኾነው ጸጋ (ልጅነት)
ንጉሥና ድኻ መተካከላቸው እስከ ምን ድረስ እንደ ኾነ አሳየº
በአጠቃላይ ኹላችንም አግብርት መኾናችንን እንድናውቅ አደረገ።
እጅግ በሚበልጠው በሰማያዊ ነገር ኹላችንም አንድ ከኾንን፣ አንዱም
ከአንዱ የሚበልጥበት ምንም ነገር ከሌለው፣ ባለጠጋው ከድኻው፥
ጌታው ከአገልጋዩ፥ አለቃው ከበታቹ፥ ንጉሡ ከመደበኛ ሠራዊቱ፥
ዐዋቂው ከአላዋቂው፥ የተማረው ካልተማረው የሚበልጥበት ምንም
በመኾኑም ይህን አንድ ዓይነት የልጅነት ክብርን፣ ከላይ ከሰማይ ስለ ኾነው
ሀብቱንና ከወንድሞቻችን ጋር ሳንበልጥም ሳናንስም የተካከልን መኾናችንን
እንደዚሁም ስለ ፍቅር ካስታወሰን በኋላ፣ ከምድራዊ አስተሳሰብ አላቅቆ ወደ
ላይ ወደ ሰማይ ከፍ ከፍ ካደረገን በኋላ፥ ከዚህ ቀጥሎ ልንጸልየው ስለሚገባን
ነገር ምን ብሎ እንዳዘዘን ደግሞ እንመልከት። ነገር ግን አስቀድሞ የነገረን
ነገር ብቻውን ምግባርን ኹሉ አስተባብረን ለመያዝ በቂ ስላልኾነ አይደለም።
እግዚአብሔርን “አባት” ያውም “አባታችን” ብሎ መጥራት የተቻለው ሰው
እርሱ፥ ለተቀበለው ልጅነት ያልተገባ እንዳይኾን ብሎ አስቦ የተስተካከለ
ሕይወትን በእውነት ያለ ሐሰት ለማሳየት ይጥራልና፤ ከተሰጠው ክብር ጋር
ተመጣጣኝ የኾነ ትጋትን ያሳይ ዘንድ ይፍጨረጨራልና። ነገር ግን ጌታችን
በዚህ አልረካምና እንዲህ ሲል ሌላ ኃይለ ቃል ጨመረ፦ ምህ ይቀደስ”
እግዚአብሔርን “አባት” ብሎ መጥራት የተገባው ሰው፥ የእግዚአብሔርን ስም
ከማመስገን የሚቀድም ሌላ ምንም ጸሎት አይኖረውም። ሌላው ነገር ኹሉ
ስመ እግዚአብሔርን ከማመስገን ቀጥሎ የሚመጣ ነው እንጂ# “ይቀደስ”
ማለት ይክበር፣ ከፍ ከፍ ይበል ማለት ነውና። የእግዚአብሔር ክብር ምስጋና
ፍጹም ነው፤ መቼም ቢኾን መች ጉድለት ሕፀፅ የለበትም። ዳሩ ግን የሚጸልይ
ሰው እግዚአብሔር በሕይወቱም ጭምር ይከብር ዘንድ እንዲፈልግ ይህን
እንዲጸልይ አዘዘው። ቀደም ብሎም ይህንኑ ራሱ እንዲህ ሲል ተናግሮታል፦
“መልካም ሥራችሁን አይተው በሰማይ ያለውን አባታችሁን እንዲያከብሩ
ብርሃናችሁ እንዲሁ በሰው ፊት ይብራ” (ማቴ.5፡16)። አዎን፥ ሱራፌልም
በዚህ መልኩ እግዚአብሔርን ሲያከብሩት፦ “ቅዱስ ቅዱስ ቅዱስ” ይላሉ
(ኢሳ.6፡3 ራእ.4፡8)። ስለዚህ “ስምህ ይቀደስ” ማለት “ስምህ ይክበር ይመስገን
ማለት ነው። ይህ ሰው “ስምህ ይቀደስ” ብሎ መጸለዩም፦ “አባታችን ሆይ!
ለልጅነታችን የተገባ የንጽህና ሕይወትን እንኖር ዘንድ፣ በእኛ ምክንያትም
ስምህ ፍጹም ይከብር ዘንድ መኖርን ስጠን” ማለቱ ነው። ይህም ራሱነገር ከሌለው፡ አንዳችን ከአንዳችን በታች በዚህ ዓለም ባለው ነገር
መበላለጣችን ምን ጉዳት ያመጣል? እግዚአብሔር ለኹላችንም አንድ
ዓይነት የልጅነት ክብርን - ይኸውም የኹሉም አባት ተብሎ መጠራትን
ሰጥቶናልና። ፍጹም ወደ ኾነ ራስን ወደ መግዛት፣ በሰዎች ኹሉ ፊት ነውር ነቀፋ የሌለውን ሕይወት ወደ ማሳየት፣
ከዚሁ የተነሣም ይህን ቅዱስ ሕይወት የሚመለከቱ ሰዎች እግዚአብሔርን
ስለዚሁ እንዲያመሰግኑት የሚያደርጋቸው ነው።
መንግሥትሀ ትምጣ” (ማቴ.610)"
ይህ ጸሎትም እንደ ገና በጎ ሕሊና ያለው ሰው የሚጸልየው የልጅነት
ሥልጣንም እንዳለው ፣ የማይታየውን ዓለም - መንግሥተ ሰማያትን -
በሃይማኖት ማየትን ዘንግቶ በዓይነ ሥጋው ከሚያየው ከግዙፉ ዓለም ጋር
የተጣበቀ እንዳይኾን፣ ወይም የዚህ ዓለም ብልጭልጭ ነገሮችን እንደ ትልቅ
ቁም ነገር አይቶአቸው እንዳይማረክ፥ ከዚህ ይልቅም ወደ ሰማዩ አባታችን
እንዲፋጠን፣ ሊመጡ ያላቸው ሰማያዊ ሀብታትንም ለመውረስ እንዲናፍቅ
የሚያደርግ ነው። ይህም ከበጎ ሕሊናና ከምድራዊ ነገሮች ነጻ ከኾነች ነፍስ
የሚመነጭ ነው። ለምሳሌ ንዑድ ክቡር የሚኾን ጳውሎስ ዕለት ዕለት ይህን
ይናፍቅ ስለ ነበር እንዲህ ብሎአል፦ “የመንፈሱ በኵራት ያለን ራሳችን
ደግሞ የሰውነታችን ቤዛ የኾነውን ልጅነት እየተጠባበቅን ራሳችን በውስጣችን
እንቃትታለን” (ሮሜ.8፡23)። እንዲህ ዓይነት ናፍቆት ያለው ሰው በዚህ
ምድር ባገኛቸው ደግ ነገሮች በፍጹም ራሱን አያስታብይምና፤ ባያገኛቸውም
አጣሁአቸው ብሎ አይቆረቆርምና" ከዚህ ይልቅ በዚህ ምድር እየኖረ ሳለ
በላይ በሰማያት እንደሚኖር ኾኖ ከየትኛውም ዓይነት ጉድለት በላይ ነጻ ኾኖ
ይኖራልና።
ቃድህ በሰማይ እንደ ኾነች እንዲሁም በምድር ትኹን”
ሕሊናችንን እንደ ምን ዕፁብ ድንቅ የኾነ መንገድ እንደሚያለማምደው
ተመልከት! ከላይ ሊመጡ ያሉ ክብሮችን በርግጥ ልንናፍቅና በዚያ ለመኖር
ልንፋጠን እንደሚገባን አዝዞን ነበር። እዚህ ላይ ደግሞ ያ እስኪፈጸምልን
ድረስ በዚህ ምድር እስካለን ድረስም ቢኾን ቅዱሳን መላእክት “ቅዱስ ቅዱስ
ቅዱስ” ብለው አመስግነው ቅድስናውንም ተሳትፈው የሚኖሩትን ሕይወት
አጥብቀን ልንናፍቅ እንደሚገባን አስተማረን። [መንግሥትህ ትምጣ በሉ
ማለቱ] “መንግሥተ ሰማያትንና በመንግሥተ ሰማያት ያለውን ክብር ኹሉ
ልትናፍቁ ይገባችኋል” ሲል ነውና። [እዚህም ላይ “እንዲሁም በምድር ትኹን”
በማለት] ወደ ወዲያኛው ዓለም ወደ መንግሥተ ሰማያት ከመሻገራችን
በፊትም ቢኾን፦
ምድርን እንደ መንግሥተ ሰማይ ልናደርጋት
በምድር ላይ የምናከናውናቸውና የምንናገራቸው ነገሮች ኹሉ በላይ
በሰማያት እንደምንኖር ኾነን ሰማያውያን ልናደርጋቸው እንደሚገባን፣
ወደ አምላካችን የምናደርሰው ጸሎት ኹሉ እስከዚህ ድረስ ይህን ግብ
ያደረገ ሊኾን እንደሚገባው ኣዘዘን።
በዚህ ምድር በመኖራችን ምክንያት የሰማያውያን ኃይላት ፍጽምናን ገንዘብ
እንዳናደርግ የሚከለክለን ምንም ነገር የለምና። በዚህ ምድር የምንኖር
ብንኾንም ቅሉ፡ በላይ በሰማይ እንደምንኖር ኾነን ኹሉንም ነገር ማከናወን
ይቻለናልና። ስለዚህ እንዲህ ማለቱ ነው፦ “በላይ በሰማይ ነገሮች ኹሉ
የሚከናወኑት ያለ አንዳች ዕንቅፋት እንደ ኾኑ፣ ቅዱሳን መላእክት ቃሉን
የምትፈጽሙ ብርቱዎችና ኃያላን' እንዲል በከፊል የሚታዘዙ በከፊል ደግሞ
የማይታዘዙ እንዳልኾኑ ኹሉ(መዝ.102፡20)፥ እኛ ሰዎችም ፈቃድህን በከፊል
የምንፈጽም እንዳንኾን፥ ከዚህ ይልቅ እንደ አንተ ፈቃድ ኹሉንም መከወን
[ድኅነታችንን መፈጸም፣ ሃይማኖትን ተስፋን ፍስሐን ሰላምንና ተፋቅሮን
መያዝ፣ ትእዛዝህን መጠበቅ፣ ከሰይጣናዊ ግብርም መለየት] ይቻለን ዘንድ
መቻሉን ስጠን።”
እንግዲህ ምግባር መሥራት ከእኛ ጥረት የተነሣ ብቻ የሚሠራ ሳይኾን
ከሰማያዊ ጸጋም ጭምር የተነሣ እንደ ኾነ ግልፅ በማድረግ ትሕትናንም
ገንዘብ ልናደርግ እንደሚገባን እንዴት እንዳስተማረን ታያለህን? ዳግመኛም
የምንጸልይ እያንዳንዳችን ለዓለም (ለሰው) ኹሉ ልንጠነቀቅ እንደሚገባን
ለኹላችንም ነገረን። “ፈቃድህ በሰማይ እንደ ኾነች እንዲሁ በእኔ ላይ
ይኹን” አላለምና፤ ሐሰት ጠፍታ እውነት እንድትሰፍን፣ ክፋት ኹሉ ተወግዶ
ምግባር እንድትመለስ በሰማይና (ምድርም ምንም ምን ልዩነት እንዳይኖር
“እንዲሁ በእኛ - በምድር ኹሉ ላይ - ትኹን” አለ እንጂ።
ከኾነ በታች በምድርና በላይ በሰማይ መካከል ምንም ልዩነት አይኖርም፤
“እንደዚህ
ተፈጥሮአቸው ላይ ልዩነት ቢኖርም ምድር ለእናንተ ሌላኛዋ የመላእክት
መኖሪያ ትኾናለችና” ማለቱ ነውና። [“የእግዚአብሔር ፈቃዱ በኃጢአት
በበደል በምድር የሚኖር የፍጥረቱ ኹሉ መዳን ነውና።”]
(፰) ዕለት እንጀራችንን ዛሬ ስጠን (ማቴ.6፡11)።
“የዕለት እንጀራችንን” ሲልስ ምን ማለቱ ነው? ለአንድ ቀን ማለቱ ነው።
አስቀድሞ “ፈቃድህ በሰማይ እንደ ኾነች እንዲሁ በምድር ትኹን" ብሎ
ነበርና፣ ይህን ያለው ግን ሥጋን ለብሰው ለሚኖሩ እንደዚሁም ለሥጋዊ
ለደማዊ ፍጥረት እንደሚገባ' ፍላጎት ላለባቸውና እንደ ቅዱሳን መላእክት
ሳይበሉና ሳይጠጡ መኖር ለማይቻላቸው ለሰው ልጆች ነበርና፥ እንደ
ቅዱሳን መላእክት ስብሐተ እግዚአብሔርን ምግባር መሥራትን እንዳዘዘን
ኹሉ፥ አሁን ደግሞ ለሥጋዊ ተፈጥሮአችን የሚስማማውንም ጭምር “የዕለት
እንጀራችንን ስጠን ዛሬ" ብለን እንድንለምን አዘዘን" ይህን ማዘዙም፦ “እኔ
የግእዝ በግእዙ ትርጓሜ ላይ የምፈልገው የምግባር ፍጹምነትን እንጂ ለተፈጥሮአችሁ ከሚስማማው ፍላጎት
ውጭ እንድትኾኑ አይደለም። በጭራሽ! ተፈጥሮአችሁ ምግብን የሚሻ ነውና
ያለ ምግብ መኖርን አይፈቅድላችሁም" ሲለን ነው። ነገር ግን ሥጋዊ በኾኑ
ነገሮች ላይ እንኳን ሳይቀር መንፈሳዊ የኾኑ ነገሮች እንደ ምን ተሰናስለውና
ተዋሕደው እንደሚገኙ ታስተውል ዘንድ እማልድሃለሁ። “ዛሬ ስጠን” ብለን
እንድንለምን ያዘዘን ሀብትን ወይም ተድላና ደስታ የተመላ ሕይወትን፣
ወይም እጅግ ውድ የኾነ የተልባ እግር ልብስን፣ ወይም ይህን የመሰለ ሌላ
ነገርን ሳይኾን እንጀራን ብቻ ነውና። እንጀራውም የዕለት እንጀራ ብቻ ነው፡
“ነገ ለራሱ ይጨነቃልና” (ማቴ.6፡34)። ስለዚሁ ምክንያትም ለአንድ ቀን
የሚኾን እንጀራ መኾኑን ለማመልከት “እንጀራችንን” በሚለው ላይ ጨምሮ
“የዕለት” አለ።
በዚህ ብቻም አላበቃም፤ ከዚህ በኋላም ጨምሮ እንዲህ አለ እንጂ፦ “ዛሬ
ስጠን=” ይኸውም ከዛሬም ኣልፈን ስለ ነገ በማሰብ እንዳንጨነቅ ነው። ነገ
እንደምታያትና እንደማታያት ርግጠኛ አይደለህም፤ ታዲያ ለምን ርግጠኛ
ስላልኾንህባት ቀን ትጨነቃለህ?
ይህንንም ጥቂት ወረድ ብሎ አስፍቶና አምልቶ፦ “ለነገ አትጨነቁ” በማለት
ነግሮናል# ለዕለቱ ከሚያስፈልገን ነገር በላይ ሳንጨነቅ በኹሉም አሳብ
የሌለብንና ወደ ወዲያኛው ዓለም ለመኼድ ዘወትር የተዘጋጀን እንድንኾን
ይሻልና#3
() ቀጥሎም ዳግም ከተወለድንና ከኃጢኣት ንጹሃን ከኾንን በኋላ እንደ ገና
እንበድላለንና፥ በዚህም ቢኾን ለሰው ልጆች ያለውን ጥልቅ ፍቅር ያሳይ ዘንድ
ሥርየተ ኃጢአትን ሽተን ሰውን ወደሚወድ ወደ እርሱ ወደ እግዚአብሔር
እንድንመጣ አዘዘን፤ እንዲህ ሲል፦
እኛም የበደሉንን ይቅር እንደምንል በደላችንን ይቅር በለ7 (ማቴ.6112)=
መጠን ኣለፍ የኾነ ቸርነት ታያለህን? ከግብርናተ ዲያብሎስ አርነት ካወጣን
በኋላ፣ የሰው ልጅ አንደበት ሊናገራቸው ዓቅም የሌላቸው ታላላቅ መንፈሳዊ
ሀብታትንም ከሰጠን በኋላ፥ ሰዎች እንደ ገና ቢበድሉ ይቅር መባል መቻልን
ሰጥቶአቸዋልና። በመኾኑም ይህ የምእመናን ኹሉ የኾነው ጸሎት በሥርዓተ
ቤተ ክርስቲያንና ከጸሎት ኹሉ አስቀድመው የሚማሩት ጸሎት ኾኖ ተሠራ።
ተጠምቀው ልጅነትን ያልተቀበሉ ሰዎች እግዚአብሔርን አባት ብለው
መጥራት አይችሉምና። ስለዚህ ይህ ጸሎት የአማንያን ጸሎት ከኾነ፣ እነዚህ
አማንያንም በደላቸው ይቀርላቸው ዘንድ የሚጸልዩት ከኾነ፥ ከተጠመቁ
በኋላም ቢኾን ብንበድል ንስሐ
እንዳለ ግልፅ ነውና። ክብር ይግባውና
ጌታችን ይህን ማለቱ ባይኾን ኖሮ እንደዚህ ብለን እንጸልይ ዘንድ ሥርዓት
ባልሠራልን ነበርና። እንዲህ ብሎ እንድንጸልይ ሕግ በመሥራት ግን
:
ስለዚህም መንገዱን ቀሊል አደረገልን። ይህን የጸሎት ሥርዓት ሲነግረን
ከተጠመቅን በኋላ እንደ ገና ብንበድል፡
[አንደኛ] በደላችንን እንድናስታውስ አደረገን
[ኹለተኛ] ለዚህ ይቅርታ እንድንጠይቅ አዘዘን፤
[ሦስተኛ] ሥርየት ማግኘት የምንችልበትን መንገድ አስተማረን።
በደላችንን በማሰብ፣
አትሕቶ ርእስን ገንዘብ በማድረግ፣
ሌሎች የበደሉንን ሰዎች ይቅር በማለትና
ከቂም ከበቀል ነጻ በመኾን ከበደላችን መንጻት እንደምንችል
ሲያሳውቀንና ሲያሳየን እንደ ኾነ ፍጹም ግልፅ ነውና።
ለሰዎች ይቅር በማለታችን እኛም ይቅርታን እንደምናገኝ በመንገር በጎ
ተስፋ ሰጠን፤ እግዚአብሔር ለሰው ልጆች ያለውን (የሚሰጠውን) ከሕሊናትም
የሚርቀው ቸርነቱን እንድንመለከት ነገረን።
ከምንም ነገር በላይ አብልጠን ልንመለከተው የሚገባን ነገር ግን ይህ
ነው፦ በእያንዳንዷ በተናገራት ስንኝ ላይ በጎ ምግባርን የሚገልፅ አሳብ
ተናግሮአል፤ በዚሁ መንገድ [ሌሎች ሰዎች በእኛ ላይ ያደረሱት] በደልን
ስለ መርሳትም ጨምሮ ተናግሮአል። “ስምህ ይቀደስ” ማለት “ለልጅነታችን
የተገባ የንጽህና ሕይወትን እንኖር ዘንድ፣ በእኛ ምክንያትም ስምህ ይከብር
ዘንድ መኖርን ስጠን” ማለት ነው እንዳልነው በቀጥታ ከዚህ ጋር አንድ
ነውና። “ፈቃድህ በሰማይ እንደ ኾነች እንዲሁ በምድር ትኹን” ሲልም
እንደዚሁ ተመሳሳይ ኣሳብን ሲናገር ነውና። ዳግመኛም “አባታችን ሆይ”
ማለት ነውር ነቀፋ የሌለው ለተቀበሉት ልጅነት የተገባ ሕይወትን መኖር
እንደ ኾነ አውስተናልና። በአጠቃላይ በእኛ ላይ መከራ ካደረሱት ሰዎች
ቍጣችንን ማራቅ ግዴታችን እንደ ኾነ ተረድተናልና። ጌታችን ግን እነዚህን
ኹሉ እንዲህ አስተምሮን እንኳን ስላልረካ ለዚህ ነገር ምን ያህል ትኩረት
እንደሚሰጠው ሊያሳየን ወድዶ እንደ ገና በግልፅ ከጸሎቱ በኋላም ጭምር
አስቀመጠው። ከዚህ ውጪ ሌላ ምንም ትእዛዝ ሳይናገርም በቀጥታ እንዲህ አለ፦
“ለሰዎች በደላቸውን ይቅር ብትሉ የሰማዩ አባታችሁ እናንተን ደግሞ ይቅር
ይላችኋልና” (ማቴ.614)።
ለበደላችን ይቅርታ ለማግኘት [ወይም ላለማግኘት] መነሻው እኛው ዘንድ
ነው ማለት ነው በእኛ ላይ የሚፈረደውን ፍርድ የምንወስነው እኛው ራሳችን
ን ማለት ነው። ስለዚህ ማንም ይኹን ማን (ልበ ቢሶች ሳይቀሩ) ወደ ፍርድ
በመጣ ጊዜ ዐቢይም ይኹን ንኡስ የሚያነሣው ቅሬታ እንዳይኖረው በማሰብ፡
አንተን በራስህ ላይ ዳኛ አድርጎ ሾመህ። የእርሱ ፈራጅነት አንተ በራስህ
ላይ በምትፈርደው ፍርድ ላይ እንዲመሠረት አደረገው። “አንተ በራስህ ላይ
በምትፈርደው ፍርድ መሠረት፥ የእኔም ፍርድ እንዲሁ ይኾናል” አለህ።
“ወንድምህን ይቅር የምትል ከኾነ፥ ምንም እንኳን የአንተ ይቅር ባይነትና
የእኔ ይቅር ባይነት የሚነጻጸሩ ባይኾኑም፥ እኔም ይቅር እልሃለሁ። የሚነጻጸሩ
ባይኾኑም ማለቴም አንተ ወንድምህን ይቅር ብትል የግድ የምትሻው ነገር
ስላለ ነውና - ይቅር መባልን! እግዚአብሔር አንተን ይቅር ሲልህ ግን ከአንተ
ድኅነተ ነፍስ በቀር ሌላ ምንም የሚሻው ነገር ኖሮ አይደለምና። አንተ ይቅር
ብትል ይቅር የምትለው አንተን የሚመስል አገልጋይ ነውና፤ እግዚኣብሔር
ይቅር ሲል ግን ለአገልጋዩ ነውና# አንተ ይቅር ስትል ስፍር ቍጥር የሌለው
ባለ ዕዳ ስለ ኾንህ ነውና፤ እግዚአብሔር ይቅር ሲልህ ግን ንጹህ ኾኖ ነውና።
ይህም ኾኖ ግን ለሰው ልጆች ያለውን መጠን አለፍ ፍቅር ያሳይ ዘንድ፦
ለሰዎች በደላቸውን ይቅር ብትሉ የሰማዩ አባታችሁ እናንተን ደግሞ ይቅር ይላችኋል” አለህ።
በርግጥ እግዚአብሔር እንዲሁ በደልህን ኹሉ ይቅር ሊልህ ይቻለዋል።
ኾኖም የእርሱ ፈቃድ አንተ በዚህም በቁዔትን ታገኝ ዘንድ ነው። በውስጥህ
ያለው አውሬነትንና ቍጣን አርቀህ በኹሉም ረገድ ለሰዎች ገርነትህንና
ፍቅርህን እንድታሳያቸው ይሻልና፤ በኹሉም መንገድ የአካልህ ክፍል ከኾነው
ከወንድምህ ጋር አንድ ትኾን ዘንድ ይፈልጋልና።
እንግዲህ ምን ማለት ይቻልሃል? “ባልንጀራዬ ያለአግባብ በድሎኛል” ነው
የምትለው? በደል የሚባለው እንደዚህ ሲኾን ነውና፥ በአግባቡ የኾነ ከኾነ
ድርጊቱ በደል ተብሎ አይቈጠርምና። ነገር ግን እንደዚህ ያለአግባብ በደል
ደርሶብህ ከኾነም ስለዚሁ ምክንያት ይቅርታን፥ ያውም ታላቅ ይቅርታን
ልታገኝ ተቃርበሃል። ከይቅርታው በፊትም ጥቂት ያይደለ ስጦታን
ገርነትን ተለማምደሃልና። በዚሁ
ተቀብለሃል፤ ጽናትን ተምረሃልና፥
ምክንያትም ከበደሎችሀ አንዳቸውስ እንኳን ሳይቈጠሩ በወዲያኛው ዓለም
ታላቅ የኾነ ዋጋ ይቆይሃልና።
እንግዲህ እንደዚህ ዓይነት ልዩ መብት ተሰጥቶን ሳለ መዳናችንን አሳልፈን
የምንሰጥ ከኾነ የማንቀበለው ቅጣት እንደ ምን ያለ ቅጣት ነው? በእጃችን
የተሰጡንን ነገሮች በአግባቡ ተጠቅመን የገዛ ራሳችንን ለማዳን እንኳን
ፈቃዱና ውዴታው ከሌለን፡ በሌሎች ነገሮች ላይ እግዚአብሔር እንዲሰማን
ሰምቶም ይቅር እንዲለን የምንጠብቀው ታዲያ እንዴት ብለን ነው?
“ወደ ፈተናም አታግባን፤ ከክፉ አድነን እንጂ" መንግሥት ያንተ ናትናI ኃይል
ክብር ለዘለዓለሙ አሜን (.ቴ.6፡13)።
እዚህ ላይ ጌታችን ወደ ጠብ ወደ ክርክር ኹሉ ከመፋጠን ይልቅ እነዚህን
ልናርቃቸው እንደሚገባን በግልፅ በማስተማር የገዛ ክፋታችንን እየነገረን
ነው፤ ትዕቢታችንን እያራቀልን ነው። እንደዚህ ከኾነ ድል መንሣታችን
የከበረ የገነነ ይኾናልና፤ የዲያብሎስ ሽንፈትም እጅግ መሳቂያ መሳለቂያ
ይኾናልና። በሌላ አገላለፅ ለጠብ ለክርክር ስንጎተት በትዕግሥት ልንቆም
ይገባናል። በግድ ካልወሰዱን በቀር ዝም ልንል የውጊያውንም ጊዜ ልንጠብቅ
ይገባናል# ይህን የምናደርገውም ከውዳሴ ከንቱ ነጻ ለመኾንና የመንፈስ
ልዕልናን ማሳየት እንድንችል ነው።
እዚህ ላይ ጌታችን ዲያብሎስን “ክፉ” ብሎ ጠርቶታል። በዚህም መቼም
ቢኾን መች ሊቋረጥ የማይችል ውጊያን በእርሱ ላይ ልንከፍት እንደሚገባን
ሲያዝዘንና ሰይጣን ጥንቱን ከተፈጥሮው የተነሣ እንደዚያ ክፉ አለመኾኑን
ሲነግረን ነው። ክፋት ከተፈጥሮ የሚመነጭ አይደለምና በጠማማ
ምርጫችን የተጨመረ ነው እንጂ። ስለዚህ ዲያብሎስ ክፉ መባሉ በዋናነት
ክፋትን አብዝቶ ስለሚሠራት፣ በምንም ይኹን በምን እኛ እርሱን ልንጎዳው
ስለማንችል፥ ይህም ኾኖ ሳለ ግን ምንም ምን ምሕረት የሌለው ውጊያን
በእኛ ላይ ስለሚከፍት ነው። እንዲህም በመኾኑ ጌታችን፦ “ከክፉዎች አድነን
እንጂ” ሳይኾን “ከክፉ አድነን እንጂ” አለ። በዚህም የቱንም ያህል መከራ
ከእነርሱ እጅ ብንቀበልም እንኳን የዚህ ኹሉ ምንጩ ዲያብሎስ ስለ ኾነ
ጥላቻችን ከባልንጀሮቻችን ወደ እርሱ ወደ ዲያብሎስ ልናሻግር ይገባናል
እንጂ በምንም መንገድ በባልንጆሮቻችን ላይ ቅያሜ ልንይዝ እንደማይገባ ሲያስረዳን ነው።
ጠላታችን በዋናነት ማን እንደ ኾነ በማስታወስ በውጊያው ፊት ምንም
እንዳንጨነቅ ካደረገንና ከልል ዘሊልነታችን ኹሉ ካራቀን በኋላም፥ ጨምሮ
የየትኛው ንጉሥ ሠራዊት (ሰልፈኞች) እንደ ኾንን እንድናስታውስ በማድረግ
አበረታታን፤ መንፈሳችንን አነቃቃው። “መንግሥት ያንተ ናትና፤ ኃይል
ክብር” እንዲል እርሱ [ንጉሣችን እግዚአብሔር] ከኹሉም ይልቅ ኃያል ነውና
እንግዲያውስ መንግሥት የእርሱ (የጌታችን) ከኾነች ማንንም ልንፈራ
አይገባንም ማንም አይችለንምና፡መንግሥቱንም ሊከፍላት የሚችል
ማንም የለምና። “መንግሥት ያንተ ናትና" ማለቱ ያለ ማቋረጥ የሚዋጋን
እርሱ ዲያብሎስ ምንም እንኳን ለጊዜው የሚቃወም ቢመስልም ተገዢ
እንደ ኾነ ይህንንም ለጊዜው እግዚአብሔር ፈቅዶለት እንደ ኾነ ሲያስረጻን
ነውና። ከዚህ ባለፈ እርሱ ዲያብሎስ ምንም እንኳን ከተዋረዱትና ከወደቁት
መካከል አንዱ ቢኾንም በርግጥ ከእግዚአብሔር ባሪያዎች አንዱ ነውና።
እግዚአብሔር ራሱ ፈቅዶለት ባይኾን ኖሮም እንደ እርሱ የእግዚአብሔር
አገልጋዮች በኾኑት ላይ ለመነሣሣት ባልደፈረ ባልቻለም ነበርና። “እንደ
እርሱ የእግዚአብሔር አገልጋዮች በኾኑት ላይ” ብዬ የምናገረውስ ለምንድን
ነው? እንዲያውም በእሪያ እንኳን ለማደር ጌታችን ራሱ እስኪፈቅድለት
ድረስ አልተቻለውም ነበር (ሉቃ.8፡32)። እግዚኣብሔር እስካልፈቀደለት
ድረስ በመንጋ ወይም በእንስሳትም ማደር ኣልተቻለውም ነበር (ኢዮ.1፡12)።
“ኃይል” አለ። ይኸውም ድክመቶችሀ ልዩ ልዩ ሊኾኑ ቢችሉም እንኳን
በአንተ በኩል ሳይቀር ኹሉንም በቀላሉ ድል መንሣት የሚችል ኃያል ንጉሥ
ስላለህ ምንም ምን ሳትፈራ በድፍረት መቆም መጽናት እንድትችል ነው።
“ክብር ለዘለዓለሙ አሜን።” ስለዚህ በቀላሉ ድል መንሣት ስለምትችላቸው ፥
ወደ አንተ ከሚቀርቡ መከራዎች የተነሣ ከመፍራት ነጻ እንድትኾን አደረገህ
ብቻ ሳይኾን እንዲያውም በእነዚህ መከራዎች የከበርህ የገነንህ እንድትኾን
ያደርግሃል ሲልህ ነው። የእግዚኣብሔር ኃይሉ ታላቅ ብቻ ሳይኾን ክብሩም
ሊመረመር የማይችል ጥልቅ፣ ወሰን የሌለው ስፉሕ፣ ፍጻሜም የሌለው ብዙ
ነውና። እንግዲህ የጌታችን ድል አድራጊነት እንዴት በኹሉም መልኩ እንደ
ገለጠው በእርሱ የሚተማመኑትንም እንዴት እንዳበረታቸው አስተዋልህን?
(፩) ስለዚህ
እግዚአብሔር እጅግ አብልጦ
አስቀድሜ እንዳብራራሁት፥
የሚጠየፈውና የሚጠላው በልብ ቂም በቀል መያዝን ነው፥ እጅግ አብልጦ
የሚወደውም የዚሁ ተቃራኒ የኾነው ይቅር ባይነትን ነው። እንዲህ በመኾኑም
ጸሎቱ ከተፈጸመ በኋላም ቢኾን ይህን የደግነት ሥራ፥ የበደሉንን ይቅር
ባንል እንደ ምን ያለ ቅጣት እንደሚያገኘንና ይቅር ብንላቸው ደግሞ እንደ
ምን ያለ ሽልማት (ምሕረት) እንደምንቀበል በመንገር እንደ ገና ይህን
ትእዛዝ ልናከብር እንደሚገባን አስታወሰን።
ለሰዎች በደላቸውን ይቅር ብትሉ ሰማያዊ አባታችሁ በደላችሁን ይቅር ይላችኋልና=
ነገር ግን ለሰዎች በደላቸውን ይቅር ባትሉ አባታችሁም በደላችሁን ይቅር አይላችሁም
ይላልና (ማቴ.6፡14-15)።
እንደ ገና ሰማዒውን ስለዚሁ ነገር ያሳፍረው ዘንድ ሽቶ አሁንም “ሰማይ”
እና “አባት" አለ" ይኸውም ሰማዒው ከሰዎች ኹሉ ይልቅ እንደዚህ ያለ
አባት ያለው ኾኖ እያለ የወንድሞቹን በደል ይቅር ባለ ማለቱ እንደ አርዌ
ገዳም መኾኑ፣ ወደ ላይ ወደ ሰማያዊ ዜግነት የተጠራ ኾኖ እያለ አሁንም
እንደዚሁ በምድራዊ አሳብ መያዙን አስታውሶ ሊያሳፍረው ወድዶ ነው።
እንደምትመለከተው፡ የእግዚአብሔር ልጆች ልንኾን የሚገባን እንዲሁ
በጸጋው ብቻ ሳይኾን በሥራችንም ጭምር ነውና። አስቀድሞ፡ “እርሱ
በክፉዎችና በበጎዎች ላይ ፀሐይን ያወጣል" ሲል ነግሮን እንደ ነበረውም ክፉ
አድራጊዎችንና የበደሉንን ይቅር እንደ ማለት እግዚአብሔርን እንድንመስል
የሚያደርገን ሌላ ምንም የለምና (ማቴ.5፡45)።
ስለዚሁ ምክንያትም እንድንጸልየው ባስተማረን ጸሎት በእያንዳንዷ ሐረግ
ላይ ለግላችን ብቻ ሳይኾን ለወንድሞቻችንም ጭምር እንድንጸልይ አዘዘን፤
እንዲህ ሲል፦ “አባታችን ሆይ”፣ “ፈቃድህ በሰማያት እንደ ኾነች እንዲሁም
በምድር ትኹን”፣ “የዕለት እንጀራችንን ስጠን ዛሬ”፣ “በደላችንን ይቅር በለን”፣
“ወደ ፈተና አታግባን”፣ “ከክፉ አድነን እንጂ።” በባልንጀሮቻችን ላይ የቍጣ
ቅሪት እንዳናስቀር አስቦ ኹሉም ሐረጎች ላይ ብዙ ቍጥርን የሚያመለክት
ቃልን እንድንጠቀም አዘዘን።
እንግዲህ ከዚህ ኹሉ ትምህርት በኋላ የlደሉአቸውን ይቅር ከማለት
ይልቅ፥ ይባስኑ እግዚአብሔር ጠላቶቻቸውን እንዲበቀልላቸው የሚለምኑና
አንዳችን በአንዳችን ላይ ጠብ ክርክር እንዳይኖረን ያዘዘውን ትእዛዝ ፍጹም
የሚያፈርሱት ሰዎች እንደ ምን ያለ ታላቅ ቅጣት ይቀበሉ ይኾን? ለበጎ ነገር
ኹሉ መሠረቱ ፍቅር ስለ ኾነ፥ ጌታችን ይህን ፍቅር የሚያበላሹ ነገሮችን
ከኹሉም አቅጣጫ በማስወገድ ወደ አንድነት አመጣን፤ እርስ በእርሳችን
በፍቅር ገመድ እንድንተሳሰር አደረገን። አባትም ቢኾን፣ እናትም ብትኾን፣
ጓደኛም ቢኾን፣ ወይም ሌላ ልንጠራው የምንችለው ማንም ሰውም ቢኾን፥
እንደ ፈጣሪያችን እንደ እግዚአብሔር እኛን የሚወድደን የለምና፤ በፍጹም!
ይህም ከምንም በላይ ዕለት ዕለት በሚያደርግልን መግቦትና በሰጠን ትእዛዛቱ
ግልፅ ኾኖ ይታያል። ስላገኙህ ሥቃያት፣ መቆርቆሮችና ሌሎች በሕይወትህ
ስላጋጠሙህ መከራዎች የምትነግረኝ ከኾነ ግን፥ ዕለት ዕለት ምን ያህል
አምላክን እንደምታሳዝነው አስታውስ። ያን ጊዜም እንደ በደልህ መጠንስ
ተወውና ከዚያም በላይ መከራ በአንተ ላይ ቢመጣ አትደነቅም። በጎ ነገር
የተቀበልህ እንደ ኾነም [እኔ ማን ነኝ ብለህ] ትደነቃለህ ትገረማለህs ኾኖም
ግን ያው እንደምታውቀው በእኛ ላይ የሚመጡትን መከራዎች ብቻ እንጂ
እኛ ዕለት ዕለት የምንበድለውን በደል አንመለከትም። ከዚህ የተነሣም [ለምን
እንደዚህ ያለ መከራ ደረሰብኝ?” እያልን] ግራ እንጋባለን። በአንዲት ቀን ብቻ
የፈጸምናቸውን በደሎች አንድ በአንድ ብንቈጥራቸውና ብናስባቸው ኖሮ
አሁን አገኘን ከምንለው መከራ በላይ እንደ ምን ያለ ሥቃይ ሊደርስብን
ይችል እንደ ነበረ እናውቃለን።
እንደው ከዚህ በፊት የፈጸምናቸውን ሌሎች በደሎቻችንን እንኳን እንተወውና፡
እስኪ እያንዳንዱ ሰው ዛሬ ብቻ የሠራውን በደል ለራሱ ይዘርዝር። ምም
እንኳን እያንዳንዳችን ምን ምን በደል እንደ ሠራን በርግጥ ባላውቅም: ኾኖም
ግን በደሎቻችን ይህን ያህል ስፍር ቍጥር የሌላቸው ናቸው። በደሎቹን ኹሉ
አንድ በአንድ ቈጥሮ የሚያውቃቸው ሰውስ እንኳ የተወሰኑትን ብቻ መምረጥ
አይችልም። እስኪ ለምሳሌ ከእኛ መካከል ሲጸልይ ግድየለሽ ያልነበረው
ማን ነው? ዕብሪተኛ ያልኾነው ወይም ውዳሴ ከንቱን ያልፈለገው ማን
ነው? የገዛ ወንድሙን በደል ያልተናገረ፣ ክፉ ምኞትን ያልተመኘ፣ በዝሙት
ልብ ያልተመለከተ፣ ልቡን እስኪያሳብጥ ድረስ ደርሶ በቂም በበቀል ነገር
ያላስታወሰ ማን ነው?
በቤተ ክርስቲያን ውስጥ በምንቆይባት አጭር ጊዜ ውስጥ ሳይቀር እንደዚህ
ያሉ ታላላቅ በደሎችን የምንፈጽም ከኾነ፥ ከቤተ ክርስቲያን ውጭ ስንኾን'ማ
እንዴት ያሉ በደሎችን እንፈጽም ይኾን? በወደብ ላይ (በቤተ ክርስቲያን)
እያለን እንኳን ወጀቡ ይህን ያህል ታላቅ ከኾነ፥ ወደ ኃጢኣት መተላለፍያው
ባሕር ስናመራ፥ ማለቴ ወደ አደባባዮችና ወደ ሥራ ቦታዎቻችን እንደዚሁም
ወደ ቤቶቻችን አሳብ ስንኼድ'ማ በእውነት ራሳችንን እንኳን ማወቅ
ይቻለናልን?
ነገር ግን አሁንም እግዚአብሔር እንደዚህ ካሉ ታላላቅና እጅግ ብዙ
በደሎቻችን ማምለጥ የምንችልበትን አጭርና ቀላል፥ እንደዚሁም ድካምና
ጥረት የማይጠይቅ መንገድ ሰጥቶናል። ያሳዘንን ሰው ይቅር ለማለት ምን
ድካምና ጥረት ይጠይቃልና? እንዲያውም ድካምና ጥረት ያለው ይቅር
ማለቱ ላይ ሳይኾን በቂም በጥላቻ መቆየቱ ላይ ነው። ከቍጣ መውጣት ግን፦
አንደኛ ይህን የሚያደርገው ሰው ታላቅ የኾነ ዕረፍት ይሰማዋል፤
ኹለተኛ ይህን ማድረጉ በራሱ ፈቃደኝነቱ ላለው ሰው እጅግ ቀላል
ነው። የበደለንን ሰው ይቅር ለማለት የምናቋርጠው ባሕር፣ ወይም
የምንጓዘው ረጅም የእግር መንገድ፣ ወይም የምንወጣቸው ተራራዎች
ወይም የምንከፍለው ብዙ ገንዘብ፣ ወይም የግድ የምናጎሳቁለው ሥጋ
ኣይኖረንምና። የበደለንን ሰው ይቅር ለማለት ፈቃደኝነት ብቻ በቂ
ነውና፤ ይህን ብቻ ካደረግንም በደላችንን ኹሉ ይቅር እንባላለንና።
ወንድምህን ይቅር ማለትን ትተህ፥ ክፉ ነገር ይደርስበት ዘንድ ወደ እግዚአብሔር የምትማልድ ከኾነ ግን፥ ከዚያ ወዲያ የሚኖርህ የመዳን
ተስፋ እንደ ምን ያለ ተስፋ ነው? ወንድምህን ይቅር ብለህ እግዚአብሔርን
ደስ ልታሰኘው ሲገባህ አንተ ግን ይባስኑ የምታሳዝነው ከኾነ፣ የንስሐ ልብስን
ልትለብስ ሲገባህ ይባስኑ የአርዌ ገዳም ጩኸትን የምትጮህ ከኾነ፣ የክፉው
ዲያብሎስ ፍላጻዎችን በራስህ ላይ የምትወጋ ከኾነ ከእንግዲህ ወዲህ የሚኖርህ
ተስፋ ድኅነት እንደ ምን ያለ ነው? ንዑድ ክቡር የሚኾን ጳውሎስም ስለ
ጸሎት ሥርዓት ባስተማረ ጊዜ ከእንደዚህ ዓይነት ሕሊና ርቀን ከመጸለይ
በቀር ሌላ ምንም አላዘዘንም፤ “የተቀደሱ እጆቻቸውን እያነሡ ያለ ቍጣና
ያለ መጠራጠር እንዲጸልዩ እፈቅዳለሁ” ነውና ያለው (1ኛ ጢሞ.2፡8)።
እንግዲህ ምሕረትን የምትሻ ከኾነ ቍጣህን ማራቅ ብቻ በቂ አይደለም፤
ተመልሶ እንዳይመጣ እጅግ ጠንቃቃ ልትኾንም ይገባሃል እንጂ። በሰይፍ
ራስህን እንደምትወጋ እያወቅህ የምትቈጣ ከኾነ ግን ምሕረት ማግኘት
የምትችለው መቼ የሚኾን ይመስልሃል? ይህን የክፋት መርዝ የምትተፋውስ
መቼ ይመስልሃል?
ማየት በሚገባህ ምልአትና ስፋት ይህን ጸያፍ ግብር ማየት ያልቻልህ እንደ
ኾነ ግን ይህ በሰዎች መካከል ሲከናወን ልብ ብለህ ተመልከተው። ያን ጊዜ
የዚህን ነውር መጠን አለፍነት ትገነዘባለህና። እንበልና አንድ ሰው ምሕረትን
ሽቶ ወደ አንተ ይቀርባል። በፊትህ ወድቆ እየለመነህ እያለም ጠላቱን አይቶ
አንተን መለመን ትቶ ጠላቱን መደብደብ ይጀምራል። በዚህ ሰው ላይ
ምን ታደርጋለህ? እጅግ አትቈጣምን? በእግዚአብሔር ፊትም የሚኾነው
እንደዚህ እንደዚህ እንደ ኾነ አስተውል። እግዚአብሔርን እየተለማምጥኸው
ሳለ፥ በመሃል መለማመጥህን ትተህ በቃላት “ጠላቴ ነው” የምትለውን ሰው
ስትደበድበውና ሕ1 እግዚአብሔርን ስትሰድብ የምታደርገው ይህን ነውና።
ቍጣን ኹሉ ማራቅ እንደሚገባ ሕግ የሰጠውን እግዚአብሔር “ጠላቶቼ
ናቸው” የምትላቸውን ሰዎች እያነሣህ ከሰጠው ሕግ በተቃራኒ ጠላቶችህን
እንዲበቀልልህ ትጠይቃለህና። በጠላቶችህ ላይ ቂም በቀል በመያዝህ ብቻ
ሕገ እግዚአብሔርን መተላለፍህ አይበቃህምን? የራስህ በደል ሳይበቃህስ
እግዚአብሐር እንደ አንተ ይኾን ዘንድ ትለምነዋለህን? እ? የሰጠውን
ትእዛዝ ዘነጋውን? እ? እነዚህን ትእዛዛት የሰጠው እርሱ (ጌታችን) ሰው
ነውን? እርሱ ኹሉንም የሚያውቅ እግዚአብሔር ነው፥ ትእዛዛቱም ፍጹም
እንዲከበሩ ይሻል። ያደርገው ዘንድ የምትጠይቀውን ሊያደርግስ ተወውና
አንተ እነዚህን ነገሮች የምትለው እንዲሁ ከጥላቻና ከቂም እንደ ኾነ ሳይቀር
ያውቃል። ለዚሁ በደልህም ጽኑ ቅጣትን ይቀጣሃል። እንዲህ ከኾነ ታዲያ
አንተ ራስህ እንኳን ከእነርሱ ትርቅ ዘንድ ያዘዘህን ነገሮች እንዴት እርሱ
ራሱ ተላልፎአቸው ታገኛቸው ዘንድ ትሻለህ?
ከዚህ የባሱና እንደዚህ ወዳለ አውሬነት ደረጃ ላይ ደርሰው ስለ ጠላቶቻቸው
ክፉ ነገር መማለድ ብቻ ሳይበቃቸው የገዛ ልጆቻቸውን ሳይቀር ለመርገም፣
ቢቻላቸውም ሥጋቸውን ለመንከስ ወይም ደግሞ አኝከው አላምጠው
ሊበሉአቸው የሚፈልጉ አንዳንድ ሰዎች ደግሞ አሉ። እንዲያውም አላምጠው
ይውጡአቸዋል ልል ይገባኛል። በተበሳጨህበት ሰው ሰውነት ላይ ጥርስህን
በገቢር ስላላኖርሀ “እንደዚህ'ማ አላደርግም” ብለህ አትንገረኝ። ማድረግ
የምትችለውን ያህል፥ ያውም እጅግ የባሰውን አድርገሃልና# ይኸውም ከላይ
ከሰማይ መዓት ይወርድበት ዘንድ፣ የዘለዓለም ቅጣት ያገኘው ዘንድ፣ እርሱ
ብቻም ሳይኾን ከመላ ቤተሰቦቹ ጋር እንደዚያ ይኾን ዘንድ ጸልየሃልና።
ከዚህ የባሰ ንክሻ አለን? ይህን ያህል መራራ መውጊያ መሣሪያ አለን?
ክርስቶስ ግን ያስተማረህ እንደዚህ ኣይደለም፤ ጌታችን ያዘዘህ አፍህን
በደም ታጨቀየው ዘንድ አይደለም። በፍጹም! አካለ ሥጋን ነክሶ በደም
የጨቀየ አንደበት፥ አካለ ነፍስን ነክሶ በደም የጨቀየውን አንደበት ያህል
·ይሰቀጥጥምና"
እንግዲህ አንደበትህ እንደዚህ በደም ተጨማልቆ እያለ ወንድምህን ሰላም
የምትለው እንዴት አድርገህ ነው? ቅዱሱን መሥዋዕት መንካት የሚቻልህ
እንዴት ነው? በልብህ እንደዚህ ያለ መርዝ እያለብህስ የጌታን ክቡር ደም
መጠጣት የሚቻልህ እንዴት ነው? “ጠላቴን ሰነጣጥቀው፤ ቤቱን አፍርስበት፤
ያለውን ኹሉ አጥፋበት አውድምበት” ብለህ ስትጸልይና እልፍ ሞት
እንዲደርስበት ስትለምን ከነፍሰ ገዳይ ሰው ወይም ደግሞ ሰዎችን ቀረጣጥፎ
ከሚውጥ አርዌ ገዳም በምንም መልኩ ተለይተህ አትታይም።
ስለዚህ ከዚህ ደዌና ዕብደት እንራቅ። ጌታችን እንዳዘዘን “የሰማዩ አባታችንን”
እንመስለው ዘንድም ለበደሉን ሰዎች ርኅራኄን እናሳይ። በቤት ውስጥ፣ ከቤት
ውጭ፣ በሥራ ቦታና በቤተ ክርስቲያን ውስጥ የፈጸምናቸውን ኃጢአቶቻችንን
በጥንቃቄ መመርመር የቻልን እንደ ኾነ ከእንደዚህ ያለ ጸያፍ ነውር መራቅ
ይቻለናልና።
(3) ለሌላ ለምንም ባይኾንም እንኳን፥ በእውነት ያለ ሐሰት እዚህ ጉባኤ ላይ
ብቻ ለምናሳየው ንቀት ብቻ እጅግ ጽኑ ለኾነ ቅጣት ይዳርገናልና= ነቢያት
ሲዘምሩ፣ ሐዋርያት መንፈሳዊ ቅኔ ሲቀኙ፣ እግዚአብሔርም ሲያስተምር፥
እኛ ግን እዚህ ተቀምጠን ሳለ በአሳብ ከውጭ እንቅበዘበዛለንና፤ የዚህ ዓለም
ጭንቀትም ወደ ራሳችን እናመጣለንና። ሌላውስ ይቅርና በመድረክ ላይ
የሚነበበውን የንጉሥ ደብዳቤ ለመስማት ምንም ኮሽታ ሳያሰሙ በጸጥታ
ቆመው የሚያደምጡትን ሰማዕያን ያህል፡ የእግዚአብሔርን ሕግ በጸጥታ
ለመስማት አንተጋምና። በዚያ የንጉሡ ደብዳቤ በሚነበብበት ጊዜ፡ ኣለቆች
ገዢዎች የሕግ መወሰኛ ምክር ቤት አባላትና ሕዝቡ ኹሉ ቃሉን ለመስማት
በአርምሞ ይቆማሉና። ድንገት በዚያ ጸጥታ ውስጥ አንድ ሰው ድምፅ
ቢያሰማና ቢጮኸም፡ ንጉሡን እንደ ናቀ ተቈጥሮ ጽኑ ቅጣት ይቀበላል።
እዚህ በዓውደ ምሕረቱ ላይ ሰማያዊ ደብዳቤ ሲነበብ ግን በኹሉም ኣቅጣጫ
የሚሰማው ሁከት ታላቅ ነው። ግን'ኮ ይህን ደብዳቤ የላከው ንጉሥ ከዚያኛው
ምድራዊ ንጉሣችን ይልቅ እጅግ የሚልቅ ድል አድራጊ ነው፤ ታዳሚዎቹም
እንደዚሁ ከእነዚያ ምድራውያን ኣለቆችና ገዢዎች ይልቅ እጅግ የተከበሩ
ድል ነሺዎች ናቸው። በዚህ ጉባኤ ላይ ያሉት ታዳሚዎች ሰዎች ብቻ
አይደሉምና፥ ቅዱሳን መላእክትም ጭምር ይገኛሉ እንጂ። በደብዳቤው[በዚህ
ሐዋርያት በሚነግሩን ወንጌል] ውስጥ የተነገሩት በጎ በጎ የድል ዜናዎችም
ከእነዚያ ምድራውያን ድሎች ይልቅ እጅግ ልዑላን ክቡራን ናቸው። ስለዚህ
እዚህ ጉባኤ ላይ ተገኝተው ስለ እነዚህ ድሎች [ቅጣት ስለ ተወገደ፣ ሥርየተ
ኃጢኣት ስለ ተሰጠ፣ ጽድቅና ቅድስና ቤዛነትም ስለ ተደረገ፣ ልጅነትና ርስት
መንግሥተ ሰማያት፥ ከእግዚአብሔር ልጅ ጋር ኅብረት ስለ ተመሠረተም
ለኹሉም፥ ለጠላቶቹና በጨለማ ውስጥ ተቀምጠው ለነበሩ ኹሉ ብሥራት፤
በጎ ነገር ስለ ተደረገ] እግዚአብሔርን እንዲያመሰግኑ የታዘዙት “ሥራዎቹ
(ፍጥረቶቹ) ኹሉ እግዚአብሔርን ያመሰግኑታል” እንዲል ቅዱሳን መላእክት፣
ሊቃነ መላእክት፣ ድል የነሡ ቅዱሳንና ሩጫችንን ገና ያልጨረስን በዚህ
ምድር ያለነው እኛም ጭምር እንጂ ሰዎች ብቻ አይደሉምና (መዝ.102፡
22)። አዎን፥ ጌታችን የሠራቸው የድኅነት ሥራዎች - ያደረገው ድል
እንዲሁ ምድራውያን ነገሥታት ድል እንደሚያደርጉአቸው ጥቃቅን የሚባሉ
ያይደሉ ከአንደበት የሚያልፉ፣ ከሕሊናና በልብ ከመታሰብም የሚልቁ ልዑላን
የማይመረመሩም ናቸውና።
እዚህ ጉባኤ ላይ የምንነግራችሁና እናንተ ግን ችላ ስለምትሉአቸው እነዚህን
ነገሮች - እነዚህ ጌታችን ያደረጋቸው የድኅነት ሥራዎች - አስመልክተው
ነቢያትም እያንዳንዳቸው በልዩ ልዩ መንገድ ዕለት ዕለት መስክረዋል።
ለምሳሌ አንዱ፦ “ምርኮን ማርከህ ወደ ሰማይ ወጣህ፥ ስጦታህንም ለሰዎች
ሰጠህ” (መዝ.67፡18) “ብርቱና ኃያል እግዚአብሔር ነው” ብሎአል (መዝ.23፡
8)። ሌላውም ነቢይ፦ “የኃይለኛውንም ምርኮ ይበዘብዛል” ብሎአል (ኢሳ.53፡
12)። ክብር ይግባውና ከሰማየ ሰማያት ወርዶ ከድንግል ማርያምም ተወልዶ
ወደ እኛ የመጣው፦ “ለተማረኩት ነጻነትን፣ ለዕዉራን ማየትን” ይሰብክ ዘንድ
ነውና (ኢሳ.61፡1)።
በሞት ላይ ያደረገውን ድል አሰምቶ ሲናገርም ሌላው ነቢይ፡ “ሞት ሆይ!
መውጊያህ ወዴት አለ? መቃብር ሆይ! ድል መንሣትህ ወዴት አለ?” ኣለ
(ሆሴ,13፡14)። ሌላው ነቢይም እንደዚሁ ሰላምን ስለሚሰጠን ስለ ምሥራቹ
ቃል (ወንጌል) ሲመሰክር፡ “ሰይፋቸውንም ማረሻ፣ ጦራቸውንም ማጭድ
ለማድረግ ይቀጠቅጣሉ” አለ (ኢሳ.2፡4 ሚክ.4፡3)። አንዱ ነቢይ፡ “አንቺ
የጽዮን ልጅ ሆይ! እጅግ ደስ ይበልሽ" አንቺ የኢየሩሳሌም ልጅ ሆይ!
ዕልል በዪ። እነሆ ንጉሥሽ ጻድቅና አዳኝ ነው" ትሑትም ኾኖ በአህያም
በአህያይቱ ግልገል በውርንይቱ ላይ ተቀምጦ ወደ አንቺ ይመጣል” እያለ
ኢየሩሳሌምን ሲጣራ (ዘካ.9፡9)፥ ሌላው ደግሞ ነገረ ምጽአቱን እየተናገረ፦
“እናንተ የምትፈልጉት ጌታ ይመጣል። የሚመጣበትን ቀን መታገሥ የሚችል
ማን ነው” (ሚል.3፡1-2)? “ከማሰሪያው እንደ ተፈታ እንቦሳም ትፈነጫላችሁ”
ብሎአል (ሚል.4፡2)። በዚህ የተደነቀው ሌላ ነቢይም “እርሱን የሚመስል ሌላ
የለምና አምላካችን ነው” ብሎአል (ባሮክ.3፡36)።
ነገር ግን እነዚህና ከእነዚህም ከጠቀስናቸው በላይ ድሎች እዚህ እየተነገሩ
እያለ፥ ሰምተን እንደ መንቀጥቀጥና በዚህ ምድር ላይ እንደሌለን አድርገን
እንደ መቍጠር፥ ገና በዚህ ዓለም ፍርድ ቤት ወይም ሰው በሚበዛበት ቦታ
እንዳለን ኾነን ጩኸትና ሁከት እንፈጥራለን፤ የተቀደሰውን የጉባኤያችን
ሙሉ ጊዜም ለእኛ ምንም ረብ ጥቅም የማይሰጡ ንግግሮች ስናወራ
እናሳልፈዋለን።
እንግዲህ በትንሹም ይኹን በትልቁ፣ ስንሰማም ኾነ ስንሠራ፣ ከውጭ ስንኾንም
ኾነ በቤት ወይም በቤተ ክርስቲያን ውስጥ ስንኾን እጅግ ቸልተኞች ከኾንንº
ከዚሁ ኹሉ ጋርም እንደ ገና ጠላቶቻችን ክፉ እንዲገጥማቸው የምንማልድ
ከኾንን፣ በእነዚህ ታላላቅ በደሎች ላይ እጅግ የሚሰቀጥጡና እነዚያን
የሚተካከሉ ሌሎች ኃጢአቶችን እንደዚሁም ይህን ሥርዓት የለሽ ጸሎት
የምንጨምር ከኾነ፥ ተስፋ ድኅነትን የምናገኘው ከወዴት ይኾን?
ከዚህ ኹሉ በኋላ አንድ ያልጠበቅነውና አስደንጋጭ ነገር ቢገጥመንስ
ሊደንቀን ይገባልን? እንዲያውም ልንደነቅ የሚገባን እንደዚህ ያለ ነገር በእኛ
ላይ ባይደርስ ነው። ያን ኹሉ ኃጢአት ሠርተን እንደዚህ ያለ አስደንጋጭና
አስፈሪ ነገር በእኛ ላይ ቢደርስ ያው ከበደላችን የመነጨ እንደ ኾነ የታወቀ
የተረዳ ነውና፤ ይህን ያህል የበዛ በደል ፈጽመን አስደንጋጭ ነገር በእኛ
ላይ ባይደርስ ግን ከአመክንዮ ኹሉ የሚያልፍ ነውና" ከቅዱስ ሥጋውና
ከክቡር ደሙ ከተሳተፉ በኋላ ሌሎች ታላላቅ ጸጋዎችን ከተቀበሉና ስፍር
ቍጥር የሌላቸው ትእዛዛቱንም ከሰሙ በኋላ ሳይቀር የእግዚአብሔር
ጠላቶች የኾኑና መዓት ያዘንብባቸው ዘንድም ቍጣውን የሚቀሰቅሱ ኾነው
ሳሉ፣ በተፈጥሮአቸው ሰዎች ኾነው ሳሉ አንዳቸው በአንዳቸው የሚያደርጉት
የጭካኔ ሥራቸው አራዊተ ገዳምን የሚያስንቅ ኾኖ ሳለ እንደዚሁም
ባልንጀሮቻቸውን በመንከስ አፋቸውን በደም የሚያጨቀዩ ኾነው ሳለ፡ ፀሓይ
ሲወጣላቸው ዝናብ ሲዘንብላቸው ሌላውም በጎ ነገር ኹሉ ሲያገኙ ማየት:
በእውነት ያለ ሐሰት እንዲህ ወይም እንዲያ ከመባል የራቀ የማይመረመር
ነገር ነውና"
ስለዚህ እነዚህን ኹሉ ነገሮች በሕሊናችን ጓዳ በልቡናችን ሰሌዳ ላይ በማኖር ያንን
ክፉ መርዝ [ጠላቴን ጉዳልኝ ብሎ መጸለይን ከአእምሮአችን] አውጥተን እንጣለው።
ቂም በቀልን እናርቅ። ለእኛ ሊደረግልን እንደምንጸልየው አድርገንም ጠላቴ ነው
ለምንለው ሰው እንጸልይ። እንደ አጋንንት ጨካኖች ከመኾን ይልቅ እንደ ቅዱሳን
መላእክት ርኅሩኀን እንኹን። ምንም ዓይነት በደል በእኛ ላይ ቢደርስም፥ የገዛ
ራሳችንን በደል በማስታወስ፣ ተዓጋሥያን ብንኾንም ይህን የጌታችንን ትእዛዝ
በመፈጸማችን ልናገኘው ስላለን ዋጋ በማሰብ ቍጣችንን እናርቅ። ከዚህ ዓለም
ወደ ወዲያኛው ዓለም ደስ በሚያሰኝ ጸጥታና ዕረፍት እንሻገር ዘንድ፣ ወደዚያ
ከኼድን በኋላም እዚህ ለባልንጀሮቻችን ርኅሩኀን እንደ ኾንንላቸው ጌታችንን
ርኁሩኅ ኾኖ እናገኘው ዘንድ ስርግርግ የሚለውን ማዕበል ጸጥ እናሰኘው። ይህ
ከባድና አስፈሪ መስሎ ከታየንም ቀላልና ተወዳጅ እናድርገው፦ የክብር የእምነት
ደጆችን ለእርሱ ለእግዚአብሔር እንክፈትለት# ከዚህ ኃጢአት ለመራቅ ዓቅም
ያነሰን ከኾነም፥ የበደሉንን ሰዎች ይቅር በማለት ይህን እናካክሰው። ከዚህ በፊት
እንደ ተነጋገርነው በደልን ይቅር ለማለት አስጨናቂ ወይም አድካሚ አይደለምና።
በመኾኑም ለጠላቶቻችን ደግ ነገር በማድረግ ለራሳችን በወዲያኛው ዓለም ብዙ
ምሕረትን ብዙ ይቅርታን እንሰብስብ።
ይህን ያደረግን እንደ ኾነም በዚህም ዓለም በወዲያኛውም ዓለም ሰዎች ኹሉ
ይወዱናል። ከሰዎች ኹሉ በላይም እግዚአብሔር ይወደናል፤ የድል አክሊል
ያቀዳጀናል፤ በመንግሥተ ሰማያት ላሉ ክብሮችም የተገባን እንድንኾን ያደርገናል።
ዛሬም ዘወትርም እስከ ዘለዓለሙ ድረስ ክብርና ኃይል የባሕርይ ገንዘቡ የኾነው
ጌታችን ኢየሱስ ክርስቶስ በለጋስነቱና ሰውን በመውደዱ ኹላችንም ይህን እናገኝ
ዘንድ ይርዳን፥ አሜን!
