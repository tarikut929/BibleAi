ቀደሙት ታመንዝር' እንደ ተባለ ሰምታችኋል= እኔ 77 እላችኋለሁ፦
ደ ሴት K ዂሉ የተኛትም ያን ጊዜ በልቡ ከእርስ ጋር
አመንዝአል” (Bቴ.5፡27-28)
እነሆ ቀዳሚውን ትእዛዝ ፈጽሞና ራስን ወደ መካድ ልዕልና ማዕር7
ካደረሳቸው በኋላ ፡ ትምህርቱንና ትእዛዙን እየሰጠና እዚህም ላይ ለኦሪት
እየታዘዘ ወደ ኹለተኛው ትእዛዝ አለፈ=
“ኢታመንዝር የሚለው ትእዛዝ ግን ሦስተኛ ነው እንጂ ኹለተኛ ትእዛዝ
አይደለም= ቀዳሚው ትእዛዝም ቢኾን አምላክህ እግዚአብሔር አንc
እግዚአብሔር ነው' እንጂ አትግደል' ዮሚል አይደለም ሊባል ይችላል=
ስለዚህ ክብር ይግባውና ጌታችን ለምን አምላክህ እግዚአብሔር አንድ
እግዚአብሔር ነው ኵሚለው እንዳልጀመረ መጠቅ ተቢ ነው= እንኪያስ
ለምንድን ነው? ምክንያቱም ከዚያ ትእዛዝ ጀምሮ ቢኾን ኖሮ አስፍቶ
አስፋፍቶም ሊናገ ይገባው ነበር እንደዚሁም ከባሕርይ አባቱ ከአብ ጋር
ስላለው አንድነት (አሐቲ ሥልጣን፣ አሐቲ መለኮት፣ አሐቲ ፈቃc) ሊናዢ
ይገባው ነበር- ኾኖም ስለ ራሱ የባሕርይ አምላክነት ለመናገ ገ ጊዜው
አልነበረም=
ዳ7መኛም አስቀድመው ይህንና የሚያደርጋቸውን ተአምራት ተመል)ተው:
ከዚህ የባሕርይ አምላክነቱን ለሰሚዎቹ በቀላሉ ማሳመን ይቻለው ዘንድ አስቦ
እስከ ጊዜው ጊዜ ያለማምዳቸው ነበረው ተግባራዊ የኾኑ ትምህርቶችን
ነበር= ሌላ ምንም ነገ ሳይናገ ወይም በተግባር ሳይፈጽም በቀጥታ
“ለቀደሙት እግዚአብሔር አምላክህ እኔ ነኝ ከእኔ ቡቀር ሌሎች አማልክት
አይኹኑልሆ' እንደ ተባለ ሰምታችኋል= እኔ ግን እላችኋለሁ ፡ እኔንም እንደ
እርሱ አድር.ጋችሁ እምልኩኝ ብሎ ቢኾን፡ ይህ በኹሉም ዘንድ እንድ dብድ
ሰው ባስቈጠረው ነበር- ሕሙማነ ~”ን በተእምራት ሕሙነ ነፍስንም
በትምህርት ከፈወሳቸው በኋላ እንኳን ይህን (ግልፅ ሳይናገር ኔን አለበት
እንዲል ካደረቸው፡ ይህን ኹሉ ከማድረጉ በፊት እንደዚህ ብሎ ተናንሮ
ቢኾን ኖሮማ ምን የማይሉት ነገር ይኖራቸው ነበር? ምን የማያስቡት ነገ
ይኖራቸው ነበር?
ነገር ግን በእነዚህ ነገሮች ላይ የሚያስተምረውን ትምህርት በጊዜው ጊዜ
ለማስተማር ወደ ኋላ በማቆየት ትምህርቱ በብዙዎች ዘንድ ተቀባይነት ያለው
እንዲኾን ያደርግ ነበር። ስለዚህ እስከ ጊዜው ጊዜ አሁን ይህን በፍጥነት
አልፎ፥ በገቢረ ተአምራቱና ሰማያዊ በኾነ ትምህርቱ ግልፅ ካደረገው በኋላ
ግን፥ በቃልም ጭምር ገልጦታል።
ለአሁን ግን በሚያሳየው ተአምራትና እንደ ባለ ሥልጣን በሚያስተምረው
ትምህርት መንገድ አልፎ አልፎ ቀስ በቀስና በጥቂት በጥቂቱ ይነግራቸው
ነበር። እንደዚህ ያሉ ሕግጋትን መስጠቱና ሕግጋቱ ላይ እንደዚህ ያለ እርማትን
በሥልጣን ማድረጉ፥ በነቂሐ ልቡና በሰቂለ ሕሊና የሚከታተለውን ሰማዒ
በጥቂት በጥቂቱ በቃል ወደሚሰጠው ትምህርቱ ያደርሰዋልና። “በትምህርቱ
ተደነቁ፤ እንደ ጻፎች ሳይኾን እንደ ባለ ሥልጣን ያስተምራቸው ነበር”
ተብሎአልና (ማቴ.7፡28-29)።
(፪) በልባችን ውስጥ በዋናነት ፍጹም ንውጽውጽታን የሚወልዱትና ከሌሎች
ይልቅ እጅግ የሚከፉት እነዚህ ስለ ኾኑ ከእነዚህ ስሜቶች ማለትም ከቍጣና
ከምኞት፥ በታላቅ ሥልጣን ፣ እንደ ሕግ ሰጭ አስተካከላቸው ብቻ ሳይኾን
እጅግ ጥብቅ አድርጎ አቀጠናቸው። አመንዝራው ብቻ “ይቀጣል” አላለምና፤
ከነፍሰ ገዳዩ አንጻር “አትቈጣ" ብሎ እንደ ተናገረው እዚህም ላይ እኩይ
ርእይንም ጭምር የሚያይ እንደሚቀጣ ተናገረ እንጂ- ይኸውም [ጌታችን]
ከጸሐፍት የመብለጡ ነገር ምን ላይ እንደ ኾነ ሲያሳይህ ነው። በዚሁ
መሠረት፦ “ሴትን አይቶ የተመኛት ኹሉ ፈጽሞ በልቡ አመነዘረባት” አለ።
ይኸውም “ሥራው ኹሉ አፍአዊ የሰውነት ቅርጽ ለማወቅ የሚጓጓ መልከ
መልካም የኾነ መልክዐ ሰውነትን ለማየት የሚባክን፣ ነፍሱን ይህን በማሳየት
ደስ ሊያሰኛትና ሊያጠግባት የሚሻ፣ ዓይኖቹንም አፍኣዊ ውበትን በማሳየት
የሚጣበቅ ሰው በልቡ አመንዝሮአል” ሲል ነው። ክብር ይግባውና ጌታችን
ሰው ኾኖ የመጣው ሥጋን ከክፉ ሥራ ኹሉ አርነት ለማውጣት ብቻ ሳይኾን
ከሥጋም በፊት ነፍስን አርነት ለማውጣት ነውና" ስለዚህ ጸጋ መንፈስ
ቅዱስን የምንቀበለው በልባችን እንደ መኾኑ መጠን፥ ጌታችንም አስቀድሞ
ልብን ኣነጻ።
“ከምኞት ነጻ መኾን እንዴት ይቻላል?” ብሎ የሚጠይቅ ሰው ሊኖር
ይችላል። እኔም፦ “አስቀድመን እኛ ፈቃደኞች ብንኾን ምኞት ሙትና
ሥራም የማይሠራ ጭምር በኾነ ነበር” ብዬ እመልስለታለሁ።
ዳግመኛም ክብር ይግባውና ጌታችን እዚህ ላይ ያ ከሰዎች ዓይን የሚመነጨውን
ክፉ ርእይን ነው እንጂ ምኞትን ኹሉ ፈጽሞ ያራቀ አይደለም። አፍአዊ ጡበትን የሚጠነቀቅ ሰው፡ የምኞቱን እቶን የሚያቀጣጥለውና የገዛ ነፍሱን
ምርኮኛ የሚያደርገው ጥቂት ቆይቶም ከብዝኀ ርእዮቱ የተነሣ ይህን ወደ
ር የሚለውጠው እርሱ ራሱ ነውና።
እንዲህም በመኾኑ፡ “ያመነዘረ ኹሉ” ሳይኾን “ያየ ኹሉ የተመኛትም
ሲል እናየዋለን። ስለ ቍጣ ሲናገር “ያለ ምክንያት" እና “በከንቱ" በማለት
የተወሰኑ ቅድመ ኹኔታዎችን አስቀምጦ ነበር። እዚህ ላይ ግን እንደዚህ
አላደረገምº በአንድ ጊዜ ምኞቱን አራቀው እንጂ። ቍጣም ኾነ ምኞት
በተፈጥሮ በውስጣችን እንዳሉ ርግጥ ነው። ኹለቱም _ በባሕርያችን
ውስጥ የተቀመጡት ግን ለጥቅማችን ነው፦ ቍጣ ክፉዎችንና በሥርዓት
የማይኼዱትን እንድንቀጣበት፣ ምኞትም ልጆችን እንድንወልድበትና ዘር
እንድንተካበት ነውና።
ታዲያ ልክ በቍጣ ቅድመ ኹኔታዎችን እንዳስቀመጠው በዚህም ላይ
ያላስቀመጠው ለምንድን ነው? በቅጥነተ ሕሊና መመልከት የቻልህ እንደ
ኾነ እዚህም ላይ የተቀመጠው ቅድመ ኹኔታ እንደዚሁ ታላቅ ነው። እንዲሁ
“የሚመኝ ኹሉ” አላለምና፥ አንድ ሰው በገዳም ውስጥም ኾኖ መመኘት
ይችላልና= ስለዚህ “አይቶ የተመኛት” አለ። ይኸውም “ዝሙትን ወደ ራሱ
የሚጠራ፣ ምንም ምን የሚያስገድደው ኹኔታ ሳይኖር እርሱ ራሱ ያንን
አርዌ ገዳም ወደ አሳቡ እንዲመጣ የሚያደርገው ከኾነ በልቡ አመነዘረባት”
ሲል ነው# ይህ በዚህ ጊዜ የመጣው ምኞት ከተፈጥሮአችን የተነሣ ሳይኾን
ከልል ዘሊልነታችን የተነሣ የሚመጣ ነውና” ብሉይ ኪዳን ይህንን ከመነሻው
አንሥቶ ከልክሎታል፤ እንዲህ ሲል፦ “የሌላ ሚስት ደም ግባትዋ አያስጎምጅህ”
(ሲራ.9፡8)= “የዚያ ምርኮኛ ካልኾንሁ በቀር ብጎመጅ ምን ችግር አለው?”
የሚል ሰው እንዳይኖርም፥ ይህን ተገን አድርጎ የተፀነሰው አሳብ ሌላ ጊዜ
በቢር እንዳይወለድ አስቦ ጌታችን ከመጀመሪያውኑ የፍትወት መሠረት
የኾነው ነጽሮቱን ከለከለው። “ብመለከት፣ ብመኝም ነገር ግን ክፉ ነገር
ካልፈጸምሁ ምን ችግር አለው?" የሚል ሰው ሊኖር ይችላል" ይህም ቢኾን
ከአመንዝሮች እንደ አንዱ ያስቈጥርሃል" ይህን የተናገረው ከሰዎች አንዱ
ሳይኾን ሠራዔ ሕጉ ራሱ ጌታችን ነውና ሌላ ጥያቄ አትጠይቅ* ምናልባት
ኣንዴ፣ ወይም ኹለቴ፣ ወይም ሦስቴ አይተህ ላለመመኘት ኃይል ይኖርህ
ይኾናል። ያለማቋረጥ የምታይና እቶነ እሳቱን የምታቀጣጥለው ከኾነ ግን
በርግጥ ትሸነፋለህ ተፈጥሮህ መልዕልተ ሰብእ አይደለምና" አንድ ሕፃን
ስለት ይዞ ብናየው፡ ምንም በዚያ ራሱን ሲጎዳ (ሲቈርጥ) ባንመለከተውም
እንኳን ፈጥነን እንነጥቀዋለን። እግዚአብሔርም እንደዚሁ ሌላ ጊዜ በገቢር
በዚያ ራስህን እንዳትጎዳ ብሎ አስቦ ከገቢር በፊቱ እኩይ ርእይን ከለከለህ።
አንድ ጊዜ የዝሙት እሳቱን ያነደደ ሰው፡ ያቺ አይቶ የተመኛት ሴት
በአካል በአጠገቡ ባትኖርም እንኳን ከማየቱ ብዛት የተነሣ ብዙ አሳፋ,
ነገሮችን በዓይነ ሕሊናው ይቀርጻልና ከእነዚህ ተነሥቶም ወደ ድርጊት
ይሸጋገራልና ስለዚሁ ምክንያትም [አንድ ትጉ ገበሬ ሌባ ከዚህ እሸት ገብቶ
እንዳይበላብኝ ብሎ እርሻውን በእሾኸ እንደሚያጥረው] ጌታችን ክርስቶስም
በልብ ውስጥ ብቻ ያለውን ርእይ እንደ አጥር እንደ ቅጥር አድርጎ ከሩቁ
ከለከለው።
እንግዲህ በቤታቸው ውስጥ ድንግል ሴትን የሚያስቀምጡ ሰዎች ሊሉት
የሚችሉት ምንድን ነው? ይህን የጌታችንን ሕግ ተመልክተውና እነዚህን
ደናግል ሴቶች ዕለት ዕለት በቤታቸው ውስጥ አስቀምጠው በምኞት ስለሚቃጠሉ
እልፍ ጊዜ ዝሙት እንደ ፈጸሙ ሊያስቡ ይገባቸዋል። ስለዚሁ ምክንያት
የተወደደ ኢዮብም፦ “ከዓይኔ ጋር ቃል ኪዳን አደረግሁ፤ ድንግሊቱንም
አልተመለከትሁም” በማለት በኹሉም አቅጣጫ እንደዚህ ያለ ርእይን ሲያርቅ
ይህን ሕግ ገና ከመጀመሪያው አንሥቶ ለራሱ አኑሮት ነበር (ኢዮ.31፡1)።
ከዝሙት የነጻና እውነተኛ ፍቅርን ማእከል ያላደረገ የርእይ ፈተና በእውነት
ያለ ሐሰት ጽኑዕ ነውና=ክፉ ምኞታችንን እንድንጨምር ከማድረግ
በቀር እንደዚህ ካለ ርእይ የምናገኘው ደስታም ታላቅ አይደለምና# በሌላ
አገላለፅ በርእይ ደስታን ከማግኘት ይልቅ ባለጋራችንን ብርቱ እንዲኾን
እናደርገዋለንና፤ ለዲያብሎስ ብዙ ፈንታ እንሰጠዋለንና፤ ወደ ውሳጤአችን
ዘልቆ እንዲገባና ልባችንን ለእርሱ ክፍት ስላደረግነውም እርሱን ለመቃወም
ኃይል ብርታት የሌለን እንኾናለንና= እንዲህም በመኾኑ ጌታችን፦ “በዓይነ
ሥጋችሁ ዝሙት አትፈጽሙ፤ ያን ጊዜም በዓይነ ልቡናችሁ ዝሙት
አትፈጽሙም” አለ።
አንድ ሰው ማየት ቢያሻው በሌላ መንገድ ይኸውም በንጽህና ማየት ይችላል።
ጌታችንም የከለከለን እንዲሁ ርእይን ኹሉ ሳይኾን ከክፉ ምኞት ጋር
የተቆራኘውን ነውና= እንደዚህ ማለቱ ባይኾን ኖሮስ እንዲሁ፦ “ሴትን ያየ”
ማለት በበቃው ነበርና" አሁን ግን እንደዚህ ሳይኾን፡ “አይቶ የተመኘ”
“ዓይኑን ደስ ሊያሰኝ ሽቶ የሚያይ" አለ።
እግዚአብሔር ዓይንን የሰጠህ እንድትመኝበትና እንድታመነዝርበት ሳይኾን
ፍጥረታቱን ተመልክተህ ፈጣሪያቸውን እንድታደንቅበት ነውና።
አንድ ሰው በዘፈቀደ ሊቈጣ እንደሚችል ኹሉ፥ በዘፈቀደም ሴትን ሊያይ ይችላል። ይኸውም ለዝሙት ስታይ ማለቴ ነው" ይልቁንስ ማየት የምትፈልግ
ማየትህም ደስ Aትሰኝ ብትወድ ሚስትሀን ማየት ትችላለህ ያለ ማቋረጥም
እርስዋን ማፍቀር ትችላለህ ያን እንዳታደርግ የሚከለክል ሕግ የለምና"
የሌላ ሰውን ሚስት ደም ግባት ለማየት የምትጓጓ ከኾነ ግን፡ ዓይኖችህን
ክእርስዋ ነቅለህ ወደ ሌላ ሴት አቅበዝብዘህባታልና ሚስትህን ትጎዳታለህ
በዝሙት ዓይን የምታያትን ሴት ያለ ሕግ በማየትሀ ትጎዳታለህ" ምንም
በእጆችህ በገቢር ባትነካትም፡ በዓይኖችህ ዳስሰሃታልና ይህ እንደ ዝሙት
የሚቈጠር ነው። ይህም ያ ጽኑ ቅጣት [እሳተ ገሃነም] በራስ ላይ ከማምጣቱ
በፊት በገዛ ራስ ላይ የሚያደርሰው ጉዳት ቀላል አይደለም። በዓይኑ ዝሙት
fሚፈጽም ሰው ውስጡ ይበጻበጻልና በሁከት ይሞላልና ስርግርግታው
ታላቅ፡ ሕማሙም እጅግ ብርቱ ይኾናልና # በምርኮ ከተወሰደ ወይም
በእግር ብረት ከታሰረ ሰው በላይም ይህ በልብ ንውጽውጽታ ያለ ሰው እጅግ
ያሳዝናል። ብዙውን ጊዜም የጦር ፍላጻዋን የወረወረች ሴት ርቃ ትኼዳለች
፣ በጦር የተወጋው ሰው ግን ቁስሉ ጸንቶ ይቆይበታል" እንዲያውም “በጦር
ፍላጻ የወጋችህ እርስዋ አይደለችም፣ ርኵስ በኾነ ርእይህ የገዛ ራስህን
የጎዳኸው አንተው ራስህ ነህ ልል ይገባኛል። ይህንንም የምለው ደገኛና
ልከኛ ሴቶችን ከዚህ ወቀሳ ነጻ አደርጋቸው ዘንድ ሽቼ ነው። አንዲት
ሴት ራስዋን የምትሸላልምና በዚሁ ድርጊትዋ የሚሰናከሉትን ወንዶች
እይታ ወደ ራስዋ የምትጋብዝ ከኾነ፡ ምንም እንኳን የተመለከታትን ሰው
በገቢር ኃጢአት እንዲፈጽም ባታደርገውም እጅግ ጽኑ ቅጣት በራሱ ላይ
እንዲያመጣ ታደርገዋለችና። በዚሁ ድርጊትዋ በሚያያት ሰው ርኵስ ርእይ
ላይ ሌላ መርዝ ትጨምርበታለችና፤ በገቢር የዝሙት ጽዋውን ቀድታ
ባታጠጣውም እንኳን ከርኵስ ርእዩ ጋር አብሮ ይጠጣው ዘንድ መርዘኛ ዕፅን
ታዘጋችለታለችና እንዲያውም በግልፅ አንሥቶ የሚጠጣው ሰው ባይታይም
እርስዋ ግን ጽዋም ጭምር ታዘጋጃለች።
“ታዲያ ጌታችን [አይቶ የተመኘ” ከማለት] በቀጥታ ለእንደዚህ ዓይነት
ሴቶች ትምህርቱን ያላስተማረው ለምንድን ነው? ሊባል _ ይችላል።
ምክንያቱም ከአፍአ ሲታይ ንግግሩ ለወንዶች ብቻ የተናገረው ቢመስልም
ቅሉ፥ የሠራቸው ሕጎች እኩል ለኹሉም ለወንዶችም ለሴቶችም ነውና። ራስ
ለተባለው ለባል ሲናገር ለአጠቃላይ ሰውነትም ጭምር ትምህርቱን ሲሰጥ
ነውና= እግዚአብሔር ሴትንና ወንድን የሚያውቃቸው እንደ አንድ ሕያው
ፍጥረት ነውና፤ አንዳቸውን ከአንዳቸው ለያይቶ አያያቸውምና።
ሴቶችንም ጭምር ለይቶ ማስተማሩን መስማት የምትሻ ከኾነ ግን በብዙ ኃይላተ
ቃላት ሲገሥጻቸው፥ ለምሳሌ [መጥፎ] ልማዳቸውን የፊት ገጽታቸውን፣
ኣካኼዳቸውን፣ ልብስ እየጎተቱና እግራቸውን እያረገዱ ዓይናቸውንም
እያጣቀሱ መኼዳቸውን ሲነቅፋቸው ነቢዩ ኢሳይያስን አድምጠው (ኢሳ.3፡ 280 16)።
ከእርሱም ጋር ተወዳጅ ጳውሎስ፡ ለምሳሌ ስለ ልብስ፣ ስለ ወርቅ
ጌጥ ስለ ፀጕር አሠራር ስለ ቅምጥል አኗኗርና እነዚህን ስለ መሰሉ ሌሎች
ነገሮች ብዙ ሕጎችን ሲሠራላቸውና ሴቶችን አጥብቆ ሲወቅሳቸው ስማው (1ኛ
ጢሞ.2፡9 ቲቶ.2፡3-5)" ጌታችን ክርስቶስም እንደዚሁ ከዚሁ ቀጥሎ ባለው
ኃይለ ቃል ይህን ሕግ በምሥጢር ሰጥቶአቸዋል‹ “ዓይንህ ብታስትህ ከአንተ
አውጥተህ ጣላት" ማለቱ ይህ ከሴቶች ይወገድ ዘንድ እንዳለው ሲያመለክት
ነውና (ማቴ.5፡29)።
በመኾኑም፡ ቀኝ ዓይንህ ብታስትህ ከአንተ አውጥተህ ጣላት” ሲል ጨመረ
(74.5:29)
ምናልባት “የሥጋ ዘመዴ ወይም ደግሞ በሌላ መንገድ የምትዛመደኝ ሴት
ብትኾንስ ምን ላድርግ?” ብለህ እንዳትልም እነዚህን ሕግጋት ሰጠህ። ነገር
ግን እዚህ ላይ ስለ ዓይን፣ ወይም ስለ እጅ፣ ወይም ስለ እግር እየተናገረ
ብትሰማው ስለ አፍአዊ ዓይንና እጅ እግርም እየተናገረ እንደ ኾነ አድርገህ
አታስብ። እንደዚህ ያለ አሳብ ከኣንተ ይራቅ! ለምናጠፋቸው ጥፋቶች የገዛ
ሥጋችን ተወቃሽ እንደ ኾነ መቼም ቢኾን መች ተናግሮ አያውቅምና፤
ይልቁንስ ኹልጊዜ የሚነቅፈው ጠማማ ሕሊናን ክፉ አሳብን ነው።3 ተወቃሹ፥
የሚያየው ዓይነ ሥጋ ሳይኾን ክፉውን የሚያስበው ልብና አእምሮ ነውና።
ብዙውን ጊዜ ለምሳሌ አሳባችን ሌላ ነገር ላይ ሲኾን ዓይናችን በፊቱ የቆሙትን
ነገሮች ተራራ ቢያህሉም እንኳን አያያቸውም# ስለዚህ ዓይን የሚያየው
ልብ ያየውን እንጂ የነገሮች በፊቱ ላይ መከናወን አይደለም። ዳግመኛም
ክብር ይግባውና ጌታችን ስለ ሰውነታችን ሕዋሳት የተናገረ ቢኾን ኖሮ፥
ስለ አንድ ዓይን ወይም ስለ ቀኝ ዓይን ብቻ ሳይኾን ስለ ኹለቱም ዓይኖች
በተናገረ ነበር። በቀኝ ዓይኑ የሚሰናከል ሰው በግራ ዓይኑም ተመሳሳይ በደል
እንደሚፈጽም የታወቀ የተረዳ ነውና" ታዲያ ስለ ቀኝ ዓይን ተናግሮ ስለ
እጅም የመረው ለምንድን ነው? እየተናገረ ያለው ስለ ሰውነት ብልቶች
ሳይኾን እንደ ዓይን እንደ እጅ ለእኛ ቅርብ ስለ ኾኑ ሰዎች ስለ ኾነ ነው።
“ስለዚህ ኣለ ጌታችን፡ “አንድ እንደ ዓይንህ የምትወደው ሰው ቢኖር ይህ
ሰው እንደ ቀኝ እጅህ አንተን እንደሚጠቅምህ ብታስብ፡ እንደዚህ ያሉ
ሰዎች ለነፍስህ ምክንያተ ስሕተት ቢኾኑባት፡ ቈርጠህ ጣለቸው" ሲል ነው።
ይህንንም እንደ ምን ባለ አጽንዖት እንደ ተናገረው አስተውል! “ከእርሱ ራቅ"
አላለምና፤ ፍጹም መለያየትን ሲያመለክት “ከአንተ አውጣው" እንደዚሁም
“ጣለው” አለ እንጂ።
ቀጥሎም ትእዛዛቱ ጥብቅ በመኾናቸው ሰዎች በዚህ ተስፋ እንዳይቈርጡ
እነዚህን ትእዛዛት ከመጠበቅና ካለመጠበቅ በኹለቱም አንጻር ያለውን ፋይዳ
ምሳሌያዊ ንግግሩን በመቀጠል አሳየ እንዲህ ሲል
ሉ ሰውነትህ በነም ከሚጣል ይልቅ ከአካላትህ አንድ ቢጠፋ ይሻላል” (ማቴ.5 30)
ይህ እንደ ዓይን ብሌንህ ወይም እንደ ቀኝ እጅህ የምትመለከተው ሰው
የገዛ ራሱን የማያድን ወይም ደግሞ አንተን ከጥፋት የማያስቀርህ ከኾነ፡
ብትለያዩ ቢያንስ አንዳችሁ ትድኑ የነበረ አብራችሁ ተያይዛችሁ መስጠም
ይህ እንደ ምን ያለ የዋህነት ነው?
“ቅዱስ ጳውሎስ በሥጋ ዘመዶቹና ወንድሞቹ ስለሚኾኑ ሰዎች እርሱ ከክርስቶስ
ተለይቶ ይረገም ዘንድ የጸለየው ታዲያ ለምንድን ነው?" ሊባል ይችላል
(ሮሜ.9፡3)= ቅዱስ ጳውሎስ እንደዚህ ያለው ምንም የሚያገኘው በቁዔት
ስለሌለ ሳይኾን ዘመዶቹና ወንድሞቹ የኾኑ ሰዎች እንዲድኑ ከማሰብ አንጻር
ነው። እዚህ ላይ ግን ጉዳቱ ለኹለቱም የሚተርፍ ነው: እንዲህም ስለ ኾነ
ጌታችን፦ “አውጥተህ ጣላት” ብቻ ሳይኾን “ከአንተ” ብሎም ጨምሮ ተናገረ።
ይህም ማለት ይህ ከአንተ አውጥተህ የጣልኸው ሰው እስካልተሻሻለ ድረስ
ድጋሜ ልትቀበለው እንደማይገባህ ሲናገር ነው። እንደዚህ በማድረግህም የገዛ
ወንድምህን ከተጨማሪ ዘለፋ ትታደገዋለህ፤ ራስህንም ከጥፋት ታድናለህ።
የዚህን ሕግ በቁዔት ይበልጥ ማየት የምትሻ ከኾነ ግን፥ ፈቃድህ ቢኾን
ሰውነትን እንደ ምሳሌ አንሥተን የተባለውን ነገር ግልፅ ለማድረግ እንሞክር።
ኹለት ምርጫ ተሰጠህ እንበል። የምትመርጠው አንዱን ብቻ ነው። አንደኛው
አማራጭ ዓይናማ ኾነህ ወደ ጕድጓድ መጣልና በዚያ መሞት! ኹለተኛው
አማራጭ ደግሞ ዓይንህን አውጥተህ መጣልና ሌላው ሰውነትህን ማዳን!
እንግዲህ ከእነዚህ አማራጮች በርግጥ ኹለተኛውን አማራጭ አትመርጥምን?
[ትኛውን እንደምትመርጥ] ለማንም ሰው ግልፅ ነው። ዓይንህን አውጥተህ
የምትጥላት ግን ስለ ጠላሃት ሳይኾን ሌላው ሰውነትህን በመውደድህ ነው።
ከሰዎች አንጻርም እንደዚህ አድርግ። አንድ ሰው በወዳጅነቱ አንተን በነፍስ
የሚጎዳህ ከኾነና ከዚህ ድርጊቱ የማይሻሻል ከኾነ፡ እርሱን ከአንተ ቈርጠህ
መጣልህ አንተን ከመከራ ሥጋ ከመከራ ነፍስ ያድንሃል ያ ቈርጠህ የጣልኸው
ሰውም ከጽኑ ነቀፋ ትታደገዋለህ - ከገዛ ራሱ ክፉ ሥራ በተጨማሪ አንተንም
በማጥፋቱ እንዳይጠየቅ ታደርገዋለህና።
እንግዲህ ሕጉ ምን ያህል ቸርነትንና ጥልቅ ጥንቃቄን የተመላ እንደ ኾነ
ከአፍኣ ሲታይ ለሰዎች ጭካኔ የሚመስለው ነገርም ምን ያህል ለሰዎች ያለውን ፍቅር እንደሚያሳይ ትıነዘባለህን?
ወደ ተውኔት ቤት የሚፋጠኑና ደገኛ ያልኾነን ትርኢት ተመልክተው
ራሳቸውን ዕለት ዕለት ዘማውያን የሚያደርጉት ሰዎች እነዚህን ነገሮች
ያድምጡ። ሕጉ፡ ምክንያተ ስሕተት የሚኾንብንን ሰው ከእኛ ቈርጠን
ልንጥለው እንደሚገባን የሚያዝዝ ከኾነ፡ እስከዚያ ሰዓት ድረስ በእነርሱ
ዘንድ ያልነበረው የዝሙት አሳብ ወደ ተውኔት ቤቶች እየተፋጠኑ በመኼድ
ስፍር ቍጥር የሌለውን ጥፋት ወደ ራሳቸው የሚያቀርቡት'ማ የሚያገኙት
ይቅርታ እንደ ምን ያለ ይቅርታ ነው?
ከእንግዲህ ወዲህ ጌታችን በርኵስ ርእይ ሴቶችን እንዳንመለከት ብቻ
አላዘዘንምና፤ ከዚያ ከርኵስ ርእይ የሚመጣው መከራ እንደ ምን ያለ መከራ
እንደ ኾነ በማመልከት ያ ምክንያተ ስሕተት የኾነብንን ሰው ወይም ነገር
ልንቈርጠው፣ ከእኛ ልንለየው፣ እጅግ አርቀንም ልንጥለው እንደሚገባንም
ጭምር አዘዘን እንጂ። ስፍር ቍጥር በሌለው መጠን ስለ ፍቅር የተናገረው
እርሱ ጌታችን ይህን ሕግ የደነገገውም በኹሉም ረገድ እርሱ ለአንተ ያለውን
ጥበቃና መግቦት እንዳለው እንደዚሁም ምን ያህል የአንተን ድኅነት እንደሚሻ
እንድታውቅ ነው።
ሚስቱን የሚፈታት ኹሉ የፍችዋን ጽሕፈት ይስጣት ተብሎአል እኔ ፃ
እላችኋለሁ: ያለ ዝሙት ምክንያት ሚስቱን የሚፈታ ኹሉ አመንዝራ ያደርጋታል*
የተፈታችውንም የሚያገባ ኹሉ ያመነዝራል” (ማቴ5፡3132)
አስቀድሞ ያነሣውን ርእስ በደንብ አጉልቶ እስኪናገረው ድረስ ወደሚቀጥለው
ትእዛዝ አልኼደም። እነሆ ሌላ የዝሙት ዓይነት ያሳየናልና። ይህስ ምንድን
ነው? አስቀድሞ የተሠራ ሕግ ነበር (ዘዳ.24፡1-4)። ሕጉም በአንዳች የኾነ
ምክንያት ሚስቱ በእርሱ ዘንድ ብትጠላና ሞገስ ባታገኝ፥ ከቤቱ አስወጥቶ
ሊሰድዳት ቢፈልግ ሊሰድዳት፣ በእርስዋ ፈንታ ሌላ ማምጣት ቢፈልግም
ይህን እንዳያደርግ የማይከለክል ሕግ ነበር። ከቤቱ አስወጥቶ ሲሰድዳት ግን
የተፈታችዪቱን ሴት እንዲሁ ዝም ብሎ ከቤቱ እንዲያስወጣት የሚያዝዝ
ሳይኾን የፍች ጽሕፈት ሰጥቶ እንዲሰድዳት የሚያደርግ ሕግ ነበር። ይኸውም
እንደ ገና ያገባት ዘንድ ተመልሳ መምጣት ብትፈልግ በራስዋ ሥልጣን ይህን
ማድረግ እንዳትችል፣ ቢያንስ [ቀድሞ ተፈትታ የኼደች መኾኑን በሚያውቅ
መልኩ] የጋብቻው ምንነት ተጠብቆ ይቆይ ዘንድ ነበር"
ሴትዋ የፍችዋን ጽሕፈት እንድትይዝ ባያደርግና አንድ ወንድ መጀመሪያ
አንዲት ሴትን ቢፈታ በእርስዋ ፈንታም ሌላ ሴትን እንዲያገባ ቢፈቅድ
ኖሮ፥ ምስቅልቅሉ እጅግ ታላቅ በኾነ ነበር። ሰዎች ኹሉ ያለማቋረጥ እርስ
በእርስ ሚስቶቻቸውን በተለዋወጡ ነበርና ከዚያ በኋላም ይህ ነገር በግልፅ
ዝሙት በኾነ ነበርና። በመኾኑም እግዚአብሔር ጥንቱን ይህ ነገር እንደ
ቀላል መከላከያ ሳይቈጥር ሴትዋ የፍችዋን ጽሕፈት እንድትይዝ አደረገ።
ነገር ግን እነዚህ ነገሮች እንዲከናወኑ እግዚአብሔር የፈቀደው በሌላ ምክንያት
ነበር፤ በቤቱ ውስጥ ከፍ ያለ ክፋት ይፈጸምበት ስለ ነበረ ነው። በሌላ አገላለፅ
[ሰነፈች ደረቀች ተብላ] በባልዋ የተጠላች ሴት በተጠላችበት ቤት ብትቆይ
ኖሮ ባልዋ [ሌላ ሴትን ለማግባት በመተንኰል ልብዋን እያሸ] በገደላት
ነበርና።5 አይሁድ እንደዚህ ነበሩና። ለገዛ ልጆቻቸው ቸርነትን ያላሳዩ፣
ነቢያትን የገደሉ፣ “ደማቸውንም እንደ ውኃ ያፈሰሱ” እነርሱ፥ ለሴቶችም
ምንምርኅራኄባላሳዩ ነበርና (መዝ.78፡3)። በመኾኑም እግዚአብሔር
ከእጅግ ክፉው ሥራ ይልቅ አነስ ያለውን ክፉ ሥራ ፈቀደላቸው። ነገር
ግን ይህ ከጥንቱንም ያልነበረ ሕግ እንደ ኾነ ሲናገር ጌታችንን ስማው፥
እንዲህ ያለውን፦ “ሙሴስ ስለ ልባችሁ ክፋት ሚስቶቻችሁን እንድትፈቱ
ፈቀደላችሁ” (ማቴ.19፡8)። ይኸውም “በቤታችሁ ውስጥ ከምትገድሉአቸው
የፍች ጽሕፈት ሰጥታችሁ ከቤት እንድታወጡአቸው ፈቀደላችሁ” ሲል
ነው። አሁን በዘመነ ሐዲስ ግን በልብ መታሰቡ፣ በቃል መነገሩ፣ በቅዱሳት
መጻሕፍትም መዘከሩ ከፍ ከፍ ይበልና ጌታችን ቍጣን ኹሉ ስላራቀ፣
መግደልንስ ይቅርና የቍጣ ስሜትንም እንኳን ቢኾን ስለ ከለhለ፥ በቀላሉ
“ያለ ዝሙት ሚስትን መፍታት አይገባም ሲል ሕግ ሰጠ። በዚሁ አንጻርም
አስቀድሞ “ኦሪትንና ነቢያትን ልሽር አልመጣሁም” ያለውን ሲያስታወሳቸው
ነው። “ያለ ዝሙት ሚስትን መፍታት አይገባም የሚለው ሕግ ከጥንቱ
ሕግ ጋር የተቃረነ ሳይኾን የተስማማና አንድ እንደ ኾነ፣ እየሻረው ሳይኾን
እያጠበቀው፣ እያስቀረው ሳይኾን ፍጹም እያደረገው እንደ ኾነ እያዘከራቸው
ነበር፤[ቀደም ብሎ እንደ ተነገረው በዚህ ሕግ የሻረው የፍትወት መሠረትዋን
ነውና።]
በእያንዳንዷ ትምህርቱ ላይም ወንዱን አስመልክቶ እየተናገረ እንደ ኾነ
ኣስተውል። “ሚስቱን የሚፈታ ኹሉ እርሱ ራሱ አመንዝራ ያደርጋታል፤
የተፈታችውንም የሚያገባ ኹሉ ያመነዝራል" ነውና የሚለው። በሌላ አገላለፅ
መጀመሪያ አግብቶአት የነበረው ሰው ምንም ሌላ ሴትን ሳያገባ ቢቀርም እንኳ
ይህችን ሴት ከቤቱ አስወጥቶ ስለ ሰደዳት በዚህ ተወቃሽ ነውº አመንዝራ
እንድትኾን አድርጎአታልና። የተፈታችውን የሚያገባው ኹለተኛው ወንድም
የሌላ ሰውን ሚስት በማግባቱ ያመነዝራልና። “የመጀመሪያው ወንድ ከቤቱ
እንድትወጣ አድርጎአት ሳለ ኹለተኛው ሰው እንዴት አመነዘረ ይባላል?” ብለ,
አትንገረኝ። የፍችዋን ጽሕፈት ይዛ ብትወጣም እንኳን የመጀመሪያው ሰው
ሚስት ኾና ነውና የምትቀጥለው! የተፈታችው ሴት ወደ ትዕቢት እንዳትገባና
በኹሉም ረገድ የፈታትን ሰው ተጠያቂ እንዳታደርግም፥ እግዚአብሔር
ሌላ እርስዋን የሚያገባ ሰው እንዳይኖር “የተፈታችውንም የሚያገባ ኹሉ
ያመነዝራል” በማለት በሩን ዘጋባት። እርስዋ ራስዋ ወዳና ፈቅዳ ባይኾንም
ሴትዋን ንጽህት አደረጋት። ኹለቱንም እንዳታገኝ አደረጋት# በምንም
መልኩ የፍች ጽሕፈት የሰጣትን ሰው እንዳታስቀናው አደረጋትs በፍች
ጽሕፈትዋ እንድታውቅ የምትደረገው በአንድ መልኩ ከመጀመሪያ ባልዋ ጋር
ልትኾን እንደሚገባት፣ በሌላ መልኩ ደግሞ የፍችዋን ጽሕፈት ይዛ ብትወጣ
ሌላ እርስዋን በሚስትነት የሚቀበላት ሰው እንዳይኖር ነውና። በሌላ አገላለፅ
ምንም እንኳን ወዳና ፈቅዳ ባይኾንም በዚሁ ኹሉ እንድታከናውን ትደረግ
የነበረው የመጀመሪያውን የትዳር አጋርዋን በበጎነት ታሻሽለው ዘንድ ነበር
ማለት ነው። ጌታችን እነዚህን ነገሮች አስመልክቶ በቀጥታ ለሴትዋ ባይናገራትም ግን
በዚህ አትደነቅ፤ ሴት ልጅ ደካማ (ስስ) ፍጥረት ናትና (1ኛ ጴጥ.3፡7)።6
ስለዚሁ ምክንያት የፍችዋን ጽሕፈት ይዛ እንድትኼድና የፍች ጽሕፈት
የሰጣትንም ኾነ ተቀብሎ ሊያገባት ያለውን ሰው አመንዝራ እንደ ኾኑ
በመናገር እርስዋን ከስሕተትዋ እንድትታረም አደረጋትs ይኸውም አንድ
አባካኝ ልጅ ቢኖር፥ እርሱን ትተው እንደዚያ እንዲኾን ያደረጉትን ሰዎች
እንዲወቀሱ እንደሚደረጉ እንደዚሁም ልጃቸውን እንዳያገኙ ወይም ወደ
እርሱ እንዳይቀርቡ እንደሚከለከሉ ነው። ይህ እንደሚያናድድ ያሰብህ እንደ
ኾነ ግን ጌታችን አስቀድሞ የተናገረውን ነገር፥ ይኸውም ሰማዕያኑን በምን
በምን ምክንያት ብፁዓን እንዳላቸው ታስታውስ ዘንድ እማልድሃለሁ። ያን
ጊዜም ይህ ነገር የሚቻልና ቀሊል እንደ ኾነ ትገነዘባለህ= የዋህ፣ አስተራራቂ
በመንፈስ ነዳይ የኾነ፣ እንደዚሁም የሚምር ሰው እርሱ ጥንቱንስ እንዴት
ሚስቱን ከቤቱ ኣስወጥቶ ሊሰድዳት ይችላል? ሌሎችን የሚያስተራርቅ ሰው
እንዴት የገዛ አካሉ ከኾነች ሚስቱ ጋር ሊጣላና ሊለያይ ይችላል?
ይህ ብቻም አይደለም፤ ጌታችን ትእዛዙን በሌላ መልኩም ቀሊል እንዲኾን
አድርጎታል። ይኸውም እርስዋን የሚፈታበት አንድ ምክንያት ብቻ በመተው
ነው። “ከዝሙት በቀር” በማለት የገለጠው ይህን ነውና፤ ዝሙት ካለ' በሌላ
መልኩ ቢመጣም ነገሩ ያው ነውና" ከሌሎች ብዙ ወንዶች ጋር ዝሙት
እየፈጸመችም ቢኾን ከእርሱ ጋር እንድትኖር አዝዞት ቢኾን ኖሮ፥ የጌታችን ንግግር ራሱ ያው ዝሙትን እንደዚሁም የባልና የሚስት መለያየትን ከመሠረቱ
ያልፈታ በኾነ ነበር።
እንግዲህ ይህ የጌታችን ትምህርት ከኦሪቱ ሕግ ጋር እንደ ምን ስምምና አንድ
እንደ ኾነ ታያለህን? አንድ ሰው ሌላ ሴትን በርኵስ ርእይ ካልተመለከታት
በቀር ከእርስዋ ጋር ዝሙት አይፈጽምምና። ከእርስዋ ጋር ዝሙት
ካልፈጸመም የሕግ ባልዋ “የእፍረት ነገር አገኘሁባት" ብሎ የፍች ጽሕፈትን
ሰጥቶ ከቤቱ አይሰዳትምና።
በመኾኑም ክብር ይግባውና ጌታችን ከዚህ በኋላ ይህን አሳብ ጠንከር
አድርጎና ምንም ወደ ኋላ ሳይል ሲናገረው ታያለህ" አንድ ባል ሚስቱን
ቢፈታ አመንዝራ ያደርጋታልና በዚሁ ምክንያት እንደ ምን ያለ መከራ
ሥቃይ እንደሚያገኘው ያሳውቀዋል። “ዓይንህ ብታስትህ ከኣንተ አውጥተህ
ጣላት” ተብያለሁ ብለህ በዚህ ማዕቀፍ ውስጥ ሚስትን እንዳታካትታትም
በጊዜው ጊዜ ይህን ማስተካከያ ጨመረልህ - ሚስትህን መፍታት የምትችለው
በዝሙት ብቻ እንደ ኾነ! ከዚህ ውጭ ግን እንደማትችል ነገረህ!
፭) ጓግመኛም ለቀደሙት ሰዎች በውሸት አትማል ነገር ግን መሐላዎችሀን ለጌታ ስጥ
እን ተባለ ሰምታችኋል እኔ ግን እላችኋለሁ: ከቶ አትማሉ” (ማቴ.513334)
በቀጥታ “አትስረቅ” ወደሚለው ሕግ ከመኼድ ይልቅ ሌላውን ትእዛዝ አልፎ
በሐሰት ወደ መመስከር የኼደው ለምንድን ነው? ምክንያቱም የሚሰርቅ
ሰው አብሮ ይምላል፤ መሐላን ወይም በውሽት መናገርን የማያውቅ ሰው ግን
መስረቅንም አይወድም። ስለዚህ ጌታችን “በውሽት አትማል” ብሎ በመናገሩ
ሌላውንም ኃጢአት በዚያ አንጻር ማራቁ ነው፤ በውሽት መማል የሚመጣው
ከመስረቅ ነውና።
ነገ ግን “መሐላዎችህን ለጌታ ስጥ” ማለት ምን ማለት ነው (ዘኁ.30፡
2፣ ዘዳ.23፡23)? “መሐላህ እውነት ይኹን”፤ “እኔ ግን እላችኋለሁº ከቶ
ኣትማሉ” ሲል ነው።
ቀጥሎም በስመ እግዚአብሔር እንዳይምሉ ይበልጥ ሲከለክላቸው፦ “በሰማይ
ኣይኾንም የእግዚአብሔር ዙፋን ነውና፤ በምድርም አይኾንም የእግሩ መረገጫ
ናትና (ኢሳ.66፡1)፤ በኢየሩሳሌምም አይኾንም የታላቁ ንጉሥ ከተማ ናትና”
አላቸው (መዝ.47፡2)= በዚህም መጻሕፍት ነቢያትን ሲያስታውሳቸውና በዚያ
አንጻርም ቢያትን ልሽር አልመጣሁም" ያላቸውን ሲያዘክራቸው ነው።
በሌላ መልኩ ደግሞ እነርሱ እነዚህን ነገሮች እያነሡ የመማል ልማድ ስለ
ነበራቸው ነው= ወንጌላዊውም እስከ ወንጌሉ መጠናቀቂያው ድረስ ይህን
ልማዳቸውን መዝግቦልን ይገኛል (ማቴ.23፡16)።
ነገ ግን ሰማይንና ምድርን ከምን አንጻር ከፍ ከፍ እንዳደረጋቸው ታስተውል ዘንድ እማልዳሃለሁ" ከገ ተፈጥሮአቸው ሳይኾን እግዚአብሔር ከእነርሱ
ጋር ካለው ግንኙነት አንጻር ለሰማዕያኑ በማይጸንባቸው መልኩ የተነገረ
ነውና" ምክንያቱም በጊዜው አምልኮተ ጣዖት እጅግ ገንኖ ተስፋፍቶ ስለ
ነበርና፡ ሰማይና ምድርም ክብር የሚገባቸው ከገዛ ተፈጥሮአቸው ኣንጻር
እንዳይኾን ብሎ አስቦ አስቀድመን እንደ ተናገርነው ክብሩ ለእግዚአብሔር
ሊኾን እንደሚገባ ሲናገር ነው" በመኾኑም “ሰማይ እጅግ ውብና ታላቅ
ነው” ወይም “ምድር ባለጠጋ ናት” ሳይኾን አንዱ ዙፋኑ ነውI ሌሳዋ ደግሞ
የእ መረገ ናት አላቸው። ይኸውም በኹሉም ረገድ እነዚህን ፍጥረታት
ከማምለክ ፊታቸውን ወደ ፈጣሪያቸው ወደ እግዚአብሔር እንዲያዞሩ ነውº
[ሐዋርያው ጳውሎስ መሐላ የሙግት ኹሉ ፍጻሜ ነው እንዳለና ሰዎች
ከእነርሱ በሚበልጠው ስለሚምሉ ይህም ለፍጥረት ሳይኾን ለፈጣሪያቸው
ለእግዚአብሔር መስጠት ስለሚገባ ነው (ዕብ.6፡16) ።]
ቀጥሎም ራስህም አትማል አንዲቱን ጠጕር ነጭ ወይም ጥቁር ልታደር,
አትችልምና አለ (ማቴ536)"
እዚህም ላይ አንድ ሰው በራሱ እንዳይምል የከለከለው የገዛ ራሱን እንዳያመልክ
ነው" ከዚህ ይልቅ ይህ ሰው ክብርን ኹሉ ወደ ፈጣሪው አሳልፎ እንዲሰጥ
ይፈለጋል ሰዎች የገዛ ራሳቸው ጌቶች አይደሉምና። ስለዚሁ ምክንያት
በራስ መማል ተከለከለ። አንድ ሰው የገዛ ልጁን “ልጄ አይደለም” ብሎ
ለሌላ ሰው ሊሰጥ እንደማይፈቅድ ኹሉ፥ እግዚአብሔርም እንደዚሁ ይበልጥ
የእርሱ የኾነን ግብር ለአንተ አሳልፎ ሊሰጥ አይፈቅድምና። ምንም እንኳን
ራስህ የአንተ ቢኾንም፡ የእግዚአብሔር ገንዘብ ነውና። ስለዚህ አንተ ራስህ
የዚያ ጌታ መኾን አይቻልህም የዚያ ጌታ ያልኾንህ ከኾነም በእርሱ ስም
ምንም ማድረግ አትችልም፡ በእርሱ በኹለንተናውስ ይቅርና የእርሱ ክፍል
በኾኑ (ለምሳሌ (ጠጕርህ ስም) ምንም ማድረግ አትችልም። ክብር ይግባውና
ጌታችን ክርስቶስም= “አንዲቱን ጠጕር ማሳደግ አይቻልህም ሳይኾን
“መልክዋን መቀየር አትችልም" ያለው ለዚህ ነው"
“አንድ ሰው መማል ቢፈልግና ይህን እንዲያደርግም ሰዎች ግድ ያሉት
እንደኾነስ?” ሊባል ይችላል" ከሰዎች ግዴታ ይልቅ ፈሪሐ እግዚአብሔር
ሊያስቀድም ይገባዋል" ምክንያቱም እንደዚህ ያሉ ሰበቦችን የምታመጣ ከኾነ
ይህን ብቻ ሳይኾን ሌሎች የተሰጡህ ትእዛዛትንም መተግበር አይቻልህምና
አዎን ፡ ለምሳሌ ከሚስትህ ጋር በተገናኘ፡ “ምናልባት ነዝናዛና አባካኝ
ብትኾንስ?” ከቀኝ ዓይንህ ጋር ተያይዞ፡ “እጅግ ብወዳትና መውደዴ
እንደ እሳት የበረታ ቢኾንስ?” ከርኵስ ርእይ አንጻርም: “ማየትን ማቆም
ባይቻለኝስ? በወንድምህ ላይ ከመቈጣት ጋር ተያይዞ : “ችኩልና አንደበቴን
መቈጣጠር የማልችል ብኾንስ ምን ላድርግ?” በአጠቃላይ ክብር ይግባውና
ጌታችን ያዘዛቸውን ትእዛዛት ኹሉ እንደዚህ ያሉ ተልካሻ ምክንያቶችን
እያቀረብህ ከእግርህ በታች ልትረግጣቸው ትችላለህና። የሰውን ሕግ ግን
[ለምሳሌ “የማለ ሰው ይቀጣል” የሚል ሕግ በሀገርህ ንጉሥ ቢታወጅ] በምንም
መልኩ እንደዚህ ያሉ ማመካኛዎችን አቅርበህ አታጉረመርምም፤ ወይም
ደግሞ፦ “እንደዚህ ወይም እንደዚያ ቢኾንስ?” ብለህ ሕጉን ላለመተግበር
ስትል ሰበብ ፍለጋ አትባክንም፥ ይልቁንስ ወደህም ይኹን ሳትወድ የተጻፈውን
ትቀበላለህ እንጂ።
ዳግመኛም በፍጹም (ግዴታ ውስጥ አትገባም። ጌታችን ክርስቶስ ቀደም
ብሎ የተናገረውን አንቀጸ ብፁዓንን የሰማና እንደዚያ ለመኾን የተዘጋጀ ሰው
በኹሉም ዘንድ የተወደደ የተከበረ ይኾናል እንጂ እንደዚህ ያሉ አስገዳጅ
ኹኔታዎች ውስጥ አይገባምና።
ነገር ግን ቃላችሁ አዎን ቢኾን አዎን ወይም አይደለምም ቢኾን አይደለም ይኹን፤
ከእነዚህም የወጣ ከክው ነው” (ማቴ.5፡37)
“ከእነዚህ የወጣ አዎን ወይም አይደለም” የተባለውስ ምንድን ነው? የሐሰት
ምስክርነት ሳይኾን መሐላ ነው። የሐሰት ምስክርነት በጣም የታወቀና ማንም
ሰውም ከክፉው እንደ ኾነ ሊቀበለው የማይፈልገው ነው። ከዚሁም ጋር
የሐሰት ምስክርነት የወጣ ሳይኾን ፍጹም ተቃራኒ ነው። “የወጣ” ማለት
በዚሁ አገባብ የተጋነነ፣ ባለው ነገር ላይ የተጨመረበት፥ ይኸውም በመሐላ
የምናየው ነውና።
“በዘመነ ብሉይ የተፈቀደው መሐላ ከክፉው ነበር ማለት ነው? ከክፉው
ከኾነስ እንዴት ሕግ ሊኾን ቻለ?” ብሎ የጠየቀ ሰው አለ። መልካም! መሐላን
በተመለከተ ብቻ ሳይኾን ከሚስትም አንጻር፦ “አስቀድሞ የተፈቀደው ነገር
አሁን እንዴት ዝሙት ተብሎ ሊቈጠር ቻለ?” ብለህም ትጠይቅ ይኾናል።
አንድ መምህር ይህን ሊመልሰው የሚገባው ምን ብሎ ነው? በዘመነ ብሉይ
የተነገሩት ትእዛዛት ትእዛዛቱን ይቀበሉ በነበሩት ሰዎች የአእምሮ ደካማነት
ደረጃ የተሰጡ ነበሩ። ለአንድ ግሪካዊ ፈላስፋ መንተባተብ ያልተገባ ጠባይ እንደ
ኾነ ኹሉ፥ በመሥዋዕት ጢስ እግዚአብሔርን ማምለክም እንደዚሁ [በሕግ
ተቀባዮቹ ሰዎች ድካም እንደዚያ እንዲኾን የተፈቀደ እንጂ] ለእግዚአብሔር
ባሕርይ የማይስማማ ነበር። [እግዚአብሔር መንፈስ ስለ ኾነ የሚሰግዱለትም
በአብራከ መንፈስ ኾነው በንጽሃ ጠባይዕ ጸንተው ሊኾን ይገባልና]" ስለዚህ
ከሚስት ጋር ተያይዞ አሁን በዘመነ ሐዲስ እንደ ዝሙት የተቈጠረው
መሐላም ከክፉው እንደ ኾነ የተነገረው በዘመነ ብሉይ ከላይ በተናገነው
አንጻር ስለ ተነገረና አሁን ግን [ምእመናን በመንፈስ ቅዱስ ታድሰው ስለ
ጎለመሱ] የምግባር ሕግጋቱም ስላደጉ (ስለ ጠበቁ) ነው። ከመጀመሪያው
አንሥቶ ሕጎቹ ከዲያብሎስ ኾነው ቢኾኑ ኖሮ ግን አሁን ታላላቅ መኾን
ችለው (ጠብቀው) ፍጹማን መኾን ባልተቻላቸው ነበር" አዎን፡ እነዚያ
የኦሪት ሕግጋት አሁን ለተቀበልነው ሕገ ሐዲስ ከመጀመሪያው መንገድ
ጠራጊዎች ባይኾኑ ኖሮ እኛም አሁን የተሰጡንን [ሕግጋተ ወንጌል] በቀላሉ
ልንቀበላቸው ባልተቻለን ነበር" ስለዚህ ልዕልናቸውን በዚያ በመንገድ
ጠራጊነታቸው [ሚዛን] ተመልከታቸው እንጂ አሁን ካለፉ በኋላ ባለው[ሚዛን]
ለምን እንደዚያ ኾኑ ብለህ ኣትጠይቅ። እንዲያውም አሁንም ቢኾን እንደዚያ
እንዳሉ ብትመለከታቸው ደግነታቸው በግልፅ የሚታይ ነው። በእነርሱ ዘንድ
የምናገኘው ጉድለት ስለዚሁ ዋና ምክንያት ነውና። አሁን እንደዚያ ኾነው
መታየታቸው ታላቅ የኾነ ክብራቸውን የሚያሳይ ነውና። ወደ ልዕልና ነፍስ
ከፍ ከፍ ባያደርጉንና ልዕልት ሕግ የምትኾን ሕገ ወንጌልን እንድንቀበል
ባያደርጉን ኖሮ እንደዚህ ኾነው ባልታዩ ነበርና።
የእናት ጡት አስፈላጊውን አገልግሎት ከሰጠ በኋላና ሕፃኑ አድጎ ምግብ
ሲጀምር ረብ የለሽ መስሎ ይታያል። አስቀድመው ለሕፃኑ እጅግ አስፈላጊ
እንደ ኾነ ሲያስቡ የነበሩ ወላጆች፡ አሁን [ሕፃኑ ምግብ መብላት ሲጀምር
ወይም እንዲጀምር ሲፈልጉ] ግን ጡቱን እልፍ ጊዜ ያናንቁበታል።
እንዲያውም ብዙ ወላጆች፥ አድጎ ሳለ ያለ ወቅቱ ልጥባ የሚለውን ሕፃን
ጡቱን ለማስተው የሚናገሩት ቃል ኃይል እንደሌለው ከተገነዘቡ ከቃል
በተጨማሪ መራራ መድኃኒትም ይቀቡታል። [ለምሳሌ እሬት]። ክብር
ይግባውና ጌታችን ክርስቶስም ከክፉው እንደ ኾኑ የተናገረው “ኦሪት
ከዲያብሎስ ነች” ለማለት ሳይኾን ከቀደመ ጉድለታቸው አውጥቶ ወደ
ሕገ ወንጌል ሊመራቸው (ሊያሳድጋቸው) እጅግ ሽቶ ነው። በተራራው ላይ
ለተሰበሰቡት ሰዎች እነዚህን ነገሮች ነገራቸው። እነዚህን ነገሮች ለመቀበል
ልበ ደንዳኖች ከነበሩት ከአይሁድ ጋር ሲነጋገር ግን ከተማቸው በምርኮ
እንደምትወሰድ ፍርሐት ድንጋፄ ሊፈጥርባቸው በሚችል አነጋገር ነገራቸው።
ይኸውም ከላይ እንደ ተናገርነው በጡት ላይ መራራ መድኃኒትን እንደ
ማድረግና እንዳያገኙት እንደ ማድረግ (እንጥባ እንዳይሉ እንደ ማሰኘት)
ነው። ነገር ግን ይህም ቢኾን ስላልገታቸውና እርስዋን ማየት ስለ ሻቱ፥ ልጅ
ወደ ጡት እንዲሮጥ እነርሱም ወደ እርስዋ ስለ ተፋጠኑ፥ ጌታችን ኦሪትን
ከእነርሱ ሙሉ ለሙሉ ሰወራት እርስዋን ፈጽሞ አሳልፎ የሚበዙትን
ከእርስዋ እንዲርቁ አደረጋቸው" ይኸውም ኣንድ ጥጃ እንዳይጠባ ስንፈልግ
እርሱን በበረት ዘግተን እናቱን ወስደን መጥባቱን በጊዜ ኺደት እንዲረሳው
እንደምናደርገው ነው።
ኦሪት ከዲያብሎስ የተገኘች ብትኾን ኖሮ ግን ሰዎችን ከአምልኮተ ጣዖት
እንዲርቁ ማድረግ ባልተቻላት ነበር" ከህ ይልቅ ሰዎችን ይበልጥ ወደ
እርሱ እንዲኹዱ ባደረገች ነበር ዲያብሎስ የሚፈልገው እንደዚህ ነውና
tሕገ ኦሪት የኾነውን ነገር ስናይ ግን የዚሀ ተቃራኒውን ነው" ስለዚህ
በኦሪት መሐላን እንዲምሉ የተፈቀደላቸው ሰዎች በጊዜው አምልኮተ
ጣፆት የıነነ ስለ ነበር] በጣፆት ስም እንዳይምሉ ለማድረግ ነበር" “ሕያው
እግዚአብሔርን! ብሎ በእውነትና በቅንነት በጽድቅም ቢምል አሕዛብ በእርሱ
ይባረካሉ¨ ያለውም ለዚህ ነውና (ኤር.42)" ስለዚህ ኦሪት እንደዚህ መሐላን
በመፍቀድዋ የነበረው ጥቅም እንዲሁ ጥቂት ሳይኾን እጅግ ታላቅ ነበር"
ሞግዚትነትዋ “ጽኑ መብል" ወደ መብላት ማድረስ ነበርና።
“ታዲያ መhላ ከክፉው አይደለም ማለት ነውን?" ተብሎ ሊጠየቅ ይችላል።
አዎ ርግጥ ነው ራስን የመግዛት ሕጉ ልዑል በኾነበት አሁን ሙሉ ለሙሉ
ከክፉው ዲያብሎስ ነው ያን ጊዜ ግን አይደለም።
“አንድ ተመሳሳይ ነገር እንዴት አንድ ጊዜ መልካም፡ ሌላ ጊዜ ደግሞ ክፉ
ሊኾን ይችላል?” የሚል ሰው ሊኖር ይችላል" አይደለም! እያልሁ ያለሁት
ይህን አይደለም ተቃራኒውን ነው እንጂ። ነገር ኹሉ ድምፁን አሰምቶ
እየተናገረ ሳለ፦ ለምሳሌ በጥበበ እድ ሥራው፣ በምድር ፍሬዎች እንደዚሁም
እነዚህን በመሰሉ ሌሎች ነገሮች ይህ ግልፅ ኾኖ ሳለ እንዴት አንድ ነገር
በተለያየ ጊዜና ኹኔታ ክፉም ደግም አይኾንም?
ለምሳሌ በእኛ በሰዎች ዘንድ መጀመሪያ የሚኾነውን ተመልከት። በሕፃንነት
ወራት መታዘል መልካም ነው፤ ካደጉ በኋላ ቢኾን ግን ጎጂ ነው። በሕፃንነት
ዕድሜያችን በወላጅ አፍ ላይ የለሰለሰ መብል መብላት መልካም ነው፣ ካደጉ
በኋላ ከሌላ ሰው አፍ ተቀብሎ መብላት ግን አስጸያፊ ነው። መጀመሪያ
ላይ ወተት ጠጥቶ ማደግና ወደ እናት ጡት መፋጠን ጠቃሚም ጤናም
የሚሰጥ ነው ካደጉ በኋላ የእናት ጡት መጥባት ግን ለበሽታ ያጋልጣል፡
ይጎጻል። እንግዲህ አንድ ዓይነት ነገር ኾኖ ሳለ ጊዜው በመለያየቱ ምክንያት
መልካምና መጥፎ እንደሚኾን አስተዋልህን? አዎ! ብላቴና ኾነሀ የሕፃን
ልብስ መልበስ መልካም ነው' ዐዋቂ ኾነህ የሕፃናትን ልብስ መልበስ ግን
አሳፋሪ ነው። የዚህ ተቃራኒው፡ ማለትም ለOዋቂ ሰው የሚኾኑ ነገሮችስ
ለሕፃን እንደማይኾን ማወቅ ትወዳለሀን? አዎን ትለኝ እንደ ኾነም፡ አንድን
ብላቴና የዐዋቂ ልብስ አልብሰው" ሳቅና ስላቁ እጅግ ታላቅ ይኾናል" ሳቅና
ስላቁ ብቻ ሳይኾን ጉዳቱም እጅግ ከፍ ያለ ይኾናል አካኼዱ ተወላግዶ
ሊወድቅ ወድቆም ሊሰበር ይችላልና" ዳግመኛም ይህ የዐዋቂዎችን ልብስ
የለበሰው ብላቴና ሕዝባዊ ስብሰባዎችን እንዲመራ ሰው በሚበዛበት መንገድ
እንዲጓዝ፣ እንደዚሁም እርሻ አርሶ ዘር እንዲዘራና እንዲያጭድ አድርገው።
መዘባበቱ እጅግ ታላቅ ይኾናል"
በሰዎች ኹሉ ዘንድ ክዲያብሎስ እንደ ኾነ የሚታሰበው መግደል ሳይቀር፥
በጊዜው ጊዜ ሲኾን ይህን የፈጸመው ፊንሐስ በመግደለ ምክንያት ክህነት
እንዲሰ'ጠው ኾኖ ሳለስ እነዚህን ነገሮች አንሥቼ የምናገረው ለምንድን
ነው (ኁ.8፡7-13)? ሰውን መግደል ከዲያብሎስ እንደ ኾነ ሲናገር
ጌታችን አድምጠው እንዲህ ያለውን፡ “የአባታችሁንም ምኞት ልታደርጉ
ትወዳላችሁ እርሱ ከመጀመሪያ ነፍሰ ገዳይ ነበረ'' (ዮሐ.8፡44)። ፊንሐስ ግን
ነፍሰ ገዳይ ኾኖ፡ “ያም እስከ ዘለዓለም ለልጅ ልጅ ጽድቅ ኾኖ ተቈጠረለት”
ይላል እግዚአብሔር (መዝ.105፡31)። ዳግመኛም አብርሃም ነፍሰ ገዳይ
ብቻ ሳይኾን ከዚህ እጅግ በከፋ መጠን የገዛ ልጁን የሚገድል ኾነ። ይህን
በማድረጉ ግን እጅግ ባለሟልነትን አገኘ። ሐዋርያው ቅዱስ ጴጥሮስም ባልና
ሚስትን ገድሎአል ነገር ግን ይህ ድርጊቱ ከመንፈስ ቅዱስ ነበር (ሐዋ.5)።
ስለዚህ ድርጊቶቹ መቼ፣ ለምን፣ በምን ዓይነት ልብና በምን ዓይነት ሰዎች
እንደ ተከናወኑ እንደዚሁም ከዚሁ ጋር የሚገናኙ ሌሎች ነገሮችን አብረን
ልንመለከት፡_ኹሉምነገርንም ልንመርምር ይገባናል እንጂ እንዲሁ
ድርጊቶቹን ብቻ ከአፍአ የምናይ አንኹን። እንደዚህ ካላደረግን በቀር
እውነታው ላይ መድረስ አይቻለንምና።
ስለዚህ እኛም ርስቱን መንግሥቱን ለመውረስ የምንሻ ከኾነ ትጉሃን እንኹን።
ከትእዛዛተ ኦሪት በላይ ትእዛዛተ ሐዲስን ልንሠራ ይገባናል። እንደዚያ ካልኾነ
በመንግሥተ ሰማያት ያሉትን ክብሮችን መውረስ አይቻለንምና። ጽድቃችን
እንደ ብሉይ ኪዳን ሰዎች ብቻ ቢኾን፦ “ጽድቃችሁ ከጸሐፍትና ከፈሪሳውያን
ጽድቅ ካልበለጠ ወደ መንግሥተ ሰማያት እንደማትገቡ እነግራችኋለሁ”
እንዲል ይህ ወደ ደጁ አያደርስምና (ማቴ.5፡20)።
(5) ክብር ይግባውና ለጥቅማችን ሲል ጌታችን የተናገረው ቅጣት ከባድ
ነው" ይህም ኾኖ ሳለ ግን አንዳንድ ሰዎች ከጸሐፍትና ከፈሪሳውያን ጽድቅ
መብለጥስ ይቅርና የጸሐፍቱንና የፈሪሳውያኑን ያህል ጽድቅም ከመሥራት
ይጎድላሉ። ከመሐላ መራቅስ ይቅርና ይባስኑ በሐሰትም ይምላሉ። ርኵስ
ርእይን ማራቅስ ይቅርና ከዚህም ብሰው በቢር በዚያ ኃጢአት ይወድቃሉ*
ሌሎች የተከለከሉ ነገሮችንም ሊያከናውኑአቸው ይደፍራሉ" ፍትወታቸውን
ከማርካት ባሻገርም አንድ ነገርን ብቻ ይጠብቃሉ፡ ዕለተ ኵነኔን! ለሠሩአቸው
ክፉ ሥራዎች ኹሉ መልስ የሚሰጡባትን ቀን ብቻ ይጠብቃሉ" ይህም መላ
ዘመናቸውን ክፉ ሥራን በመሥራት ንስሐ ሳይገቡ የሞቱ ሰዎች ዕድል ፈንታ
ጽዋ ተርታ ብቻ ነው" መላ ዘመናቸውን በክፉ ሥራ የፈጸሙ እነዚህ ሰዎች
ተስፋ ለመቁረጥና ከቅጣት በቀር ሌላ ምንም ምን ላለመጠበቅ ምክንያት
አላቸው" በሕይወተ ሥጋ ያሉ ሰዎች ግን ተጋድሎአቸውን ለማደስ፣
ለማሸነፍና የድል አክሊልን ለመቀዳጀት ኃይል አላቸው።
እንኪያስ ሰው ሆይ! ተስፋ አትቁረጥ፡ ሰማያዊ የኾነ ትጋትህንም አትተው"
ታደርጋቸው ዘንድ የታዘዝሃቸው ትእዛዛት ለመፈጸም ከባድ አይደሉምና"
እስኪ ንገረኝ! ከመሐላ ለመራቅ አስቸሪነቱ ምኑ ላይ ነው? መሐላን ለመተው
ገንዘብ ያስከፍላልን? መሐላን ለመተው ከባድ የጉልበት ሥራ መሥራትንና
መከራ መቀበልን ይጠይቃልን? ፈቃደኛ መኾን ብቻ በቂ ነው ከዚያም
ፈጽመህ መተው ይቻልሃል።
“ልማድ ኾኖብኝ ነው" ያልኸኝ እንደ ኾነ ግን፡ ኹልጊዜ እንደምለው ስለዚሁ
ዋና ምክንያት ከዚህ መላቀቅ ቀላል ነው። በዚህ ልማድ ፈንታ ሌላ ልማድን
ብትለምድ ይህን ማድረግ (መላቀቅ) ይቻልሃልና"
ለምሳሌ ከግሪክ ሰዎች መካከል ብዙዎች ይንተባተቡ የነበሩ ቢኾኑም ከብዙ
ልምምድ የተነሣ ኣንደበተ ርቱዓን መኾን ተችሎአቸዋል። ሌሎች ደግሞ
ደጋግመው አላግባብና ያለ ማቋረጥ ትከሻቸውን ወደ ላይ ያንቀሳቅሱ የነበሩ
ሲኾን ከትከሻቸው በላይ ስለት በማኖር ይህን ድርጊታቸውን ትተዋል።
ቅዱሳት መጻሕፍትን ጠቅሰን ስንነግርህ አልመለስ በማለትህ ምክንያት
ቅዱሳት መጻሕፍት የሌሉአቸውን ሰዎች ጠቅሼ አሳፍርህ ዘንድ ግድ ኾነብኝ።
እግዚአብሔርም ለአይሁድ እንደዚህ አድርጎ ነበርና፤ እንዲህ ሲል፦ “ወደ
ኪቲም ደሴቶች እለፉና ተመልከቱ፥ ወደ ቄዳርም ላኩና እጅግ መርምሩ፡
እንደዚህም ያለ ነገር ኾኖ እንደ ኾነ እዩ። አሕዛብ አማልክት ያልኾኑ
አማልክቶቻቸውን ይለውጡ እንደ ኾነ እዩ። ነገር ግን ሕዝቤ ክብራቸውን
ለማይረባ ነገር ለወጡ” (ኤር.2፡10-11)። ዳግመኛም ብዙ ጊዜ ወደ እንስሳትም
ጭምር ይልከናል፤ እንዲህ ሲል፦ “ አንተ ታካች፥ ወደ ገብረ ጕንዳን ኺድ፡
መንገድዋንም ተመልክተሀ ጠቢብ ኹን። አለቃና አዛዥ ገዢም ሳይኖራት
መብልዋን በበጋ ታሰናዳለች፥ መኖዋንም በመከር ትሰበስባለች” (ምሳ.6፡
6–8)።
ስለዚህ እኔም ይህን አብነት አድርጌ እንዲህ እልሃለሁ፡ የግሪክ ፈላስፎችን
ተመልከት ያንጊዜም እነርሱ ሕገ እግዚአብሔር ሳይኖራቸው እንደዚያ
የሚተጉ ኾነው ሳሉ፡ እኛ ግን ለሕገ እግዚአብሔር ባለመታዘዛችን ምክንያት
እንደ ምን ያለ ቅጣት እንደሚገባን ትገነዘባለህ እነርሱ በሰዎች ዘንድ ሞገስ
ለማግኘት ሲሉ እንደዚህ እጅግ ከፍ ያሉ ሥቃያትን የሚቀበሉ ኾነው ሳሉ፥
አንተ ግን ሰማያዊ የኾነ ዋጋ የምትቀበል ብትኾንም ቅሉ የእነርሱን ያህል
ት”ትንስ እንኳን አታሳይምና"
“ልማድ'ኮ እጅግ ጠንቃቃ የኾኑ ሰዎችን ሳይቀር ለማሳሳት አስደናቂ የኾነ
ኃይል አለው" ትለኝ ይኾናል" ይህን ዐውቃለሁ። ነገር ግን ከዚሁ ጋር
እኔም የምለው ነገር አለኝ፡ ልማድ ሰውን ለማሳሳት ኃይለኛ እንደ ኾነ
ኹሉ ለማስቀረትም ቀላል ነው። በቤትህ ውስጥ ሠራተኛህ፣ ሚስትህና
ባልንጀራህ የኾነ ሰው እንዲከታተሉህ ብታደርግ፡ እነዚህ ኹሉ አንተን
አጥብቀው ከመቃወማቸውና እንዳታደርጋቸው ከመከልከላቸው የተነሣ ክፉ
ልማዶችህን በቀላሉ ማራቅ ይቻልሃል። ይህን ለዐሥር ቀናት ያህል ብቻ
መለማመድ ብትችል ከዚያ በኋላ ሌላ ተጨማሪ ጊዜ አያሻህም። በጎ ልማድን
ኹሉ በውስጥህ ሥር ሰድዶና ጸንቶ ይኖራል።
ስለዚህ ይህን ለማስተካከል በምትወጥንበት ጊዜ፥ ያኖርኸውን ሕግ አንድ
ጊዜ፣ ኹለት ጊዜ፣ ሦስት ጊዜ፣ ወይም ሃያ ጊዜ ብትጥሰውም እንኳን እንደ ገና
ተነሣ፡ ተመሳሳይ ትጋትም አሳይ እንጂ በፍጹም ተስፋ አትቁረጥ። ይህን
ያደረግህ እንደ ኾነ በመጨረሻ በርግጥ ድል ትነሣለህና።
የሐሰት ምስክርነት እንዲሁ በቀላል የሚያዩት ክፉ ሥራ አይደለምና። መሐላ
በራሱ ከክፉው ከኾነ፥ በሐሰት መመስከር የሚያመጣው ቅጣት'ማ እንደ
ምን የበዛ ይኾን! አሁን ለተናገርሁት ነገር ታጨበጭቡልኛላችሁን? እኔ
ጭብጨባ ወይም ፉጨት ወይም ከፍ ብሎ የሚሰማ ድምፅ አልፈልግም።º እኔ
የምፈልገው አንድ ነገር እርሱም የምነግራችሁን ነገር በሰቂለ ሕሊና በነቂሐ
ልቡና ኾናችሁ ታደምጡኝ ዘንድ ብቻ ነው" ይህን ያደረጋችሁ እንደ ኾነ
ይህ ለእኔ ጭብጨባ ነውና፤ ይህ ለእኔ ምስጋና ነውና" ለምነግራችሁ ነገር
የምታጨበጭቡ ኾናችሁ ሳለ ያጨበጨባችሁለትን ነገር የማታደርጉ ከኾነ
ግን ቅጣቱ እጅግ ታላቅ ነው ይህ ወቀሳውን እጅግ ብዙ የብዙም ብዙ
ያደርገዋል። ለእኛም ሐፍረት፥ ፌዝም ነው። እዚህ በቤተ ክርስቲያን ያሉት
ነገሮች የተውኔት ትርኢቶች አይደሉምና" እናንተም እዚህ የተቀመጣችሁት
ተዋናዮችን ለማየትና እንዲሁ ለማጨብጨብ አይደለምና
ይህ ቦታ መንፈሳዊ ትምህርት ቤት ነው" በዚህ ያለው ዓላማም አንድና አንድ ብቻ
ነው እዚህ የተነገሩትን ነገሮች ማድረግ ብቻ! መታዘዛችንን በሥራችን
ማሳየት ብቻ! ኹሉንም ማግኘት የምንችለው ይህን ያደረግን እንደ ኾነ ብቻ
ነውና እንደ እውነቱ ግን የምታደርጉት ነገር እጅግ ተስፋ የሚያስቈርጥ
ነው። በግል ለማገኛቸውም ኾነ እዚህ በአንድነት ሳስተምራችሁ ፥ ይህን
ተግሣጽ ከመናገር መቼም ቢኾን መች ከመናገ አቋርጬ አላውቅም። ነገር
ግን እስከ አሁን ድረስ ገና ምንም ያገኘሁት ፍሬ የለም= ገና እስከ አሁን
ድረስ የቀድሞ ነውራችሁን የሙጥኝ ብላችሁ እንደ ያዛችሁ ናችሁ። ይህ የእርሱ
ድርጊታችሁም አንድን መምህር በድካም እንዲያ'ዝ የሚያደርግ ነው።
ለምሳሌ ቅዱስ ጳውሎስን ሳይቀር ይህን መሸከም ሲያቅተው ተመልከቱት።
መምህራን የነበሩ ሰዎች መጀመሪያ በተማሩት ላይ ብቻ
ሲቀሩ፡ “ከጊዜው የተነሣ አስተማሪዎች ልትኾኑ ሲገባችሁ፡ አንድ ሰው
ስለ እግዚአብሔር ቃላት መጀመሪያ ያለውን የሕፃንነትን ትምህርት
እንዲያስተምራችሁ እንደ ገና ትወዳላችሁ" ብሎአቸዋልና (ዕብ.5፡12)።
እኛም በእናንተ ምክንያት እናዝናለን፤ እንቃትትማለን። ከእንግዲህ
ወዲህ ግን ይህን ስታደርጉ ባያችሁ ወደዚህ የተቀደሰው ደጅ እንዳትመጡ
እከለክላችኋለሁ። እንደ አመንዝሮችና እንደ ዘማውያን እንደ ነፍሰ ገዳይ
ሰዎችም ከዚያ ሕያው ምሥጢር እንዳትካፈሉ እለያችኋለሁ። አዎን
ከዓመፀኞች ጋር በአንድነት ከምንኾንና ሌሎች ሰዎችንም ከምናሳስት ሕገ
እግዚአብሔርን ከሚጠብቁ ከኹለት ወይም ከሦስት ሰዎች ጋር የተለመደውን
ጸሎታችንን ማድረስ ይሻለናልና።
እዚህ ላይ አንድ ባለጠጋም ይኹን ባለሥልጣን በእኔ ላይ አይታበይብኝ፤
ፊቱንም አያጥቁርብኝ። ባለጠግነትም ኾነ ሥልጣን ለእኔ እንደ ተረት፣
እንደ ጥላና እንደ ሕልም ናቸውና። አሁን ባለጠጋ ከኾኑት ሰዎች መካከል
አንዳቸውስ እንኳን ቢኾኑ ያኔ ሕገ እግዚአብሔርን፥ ታላቅ በኾነ ትጋትና
እንደሚገባ ባለመጠበቄ መልስ ለመስጠትና ለመወቀስ ስጠራ ስለ እኔ ጠበቃ
ኾነው አይቆሙልኝምና። ያ እጅግ አስደናቂው ሽማግሌ ሰው (ካህኑ ዔሊ)
እንዲጠፋ ያደረገውም ይህ ነበርና (1ኛ ሳሙ.3፡13)። ምንም እንኳን በራሱ
ሕይወት ነውር ነቀፋ ያልነበረበት ቢኾንም ቅሉ፥ ሕገ እግዚአብሔር ሲናቅ
እየተመለከተ ቸል በማለቱ ምክንያት ከገዛ ልጆቹ ጋር አብሮ ተቀጥቶአልና፤
የዚያን ኹሉ ዕዳ ከፍሎአልና። እንግዲህ በፍጥረት ላይ እንደዚያ ያለ ታላቅ
ሥልጣን (ክህነት) የነበረው ሰው፥ ልጆቹን እንደሚገባ ባለመቅጣቱ እርሱ
ራሱ ታላቅ የኾነ ቅጣት ያገኘው ከኾነ፥ ያ ሥልጣን የሌለን ከመኾናችንም
በላይ በቁልምጫ ሌሎችን የምናጠፋ እኛ'ማ ሊደረግልን የሚችል ቸርነት
እንደ ምን ያለ ቸርነት ነው?
ስለዚህ እኛን እንዳታጠፉን፡ ከእኛም ጋራ ራሳችሁን እንዳታጠፉ ይህን ታስተውሉ
ዘንድ እማልዳችኋለሁ። እናንተን የሚከታተሉና ስታጠፉም ጥፋታችሁን
የሚነግሩአችሁ ብዙ ሰዎችን በዙሪያችሁ አብጁ" እንደዚህ በማድረግ ራሳችሁን
ከልማደ መሐላ አርነት አውጡ። እንደዚህ ራሳችሁን ከዚህ ልማድ አርነት ስታወጡም
በዚህ ዓለም በጎ ምግባርን ኹሉ ገንዘብ ማድረግ ይቻላችኋል በወዲያኛውም ዓለም
ርስቱን መውረስ ይቻላችኋል። ዛሬም ዘወትርም እስከ ዘለዓለሙ ድረስ ክብርና
ጌትነት የባሕርይ ገንዘቡ በሚኾን በጌታችን ኢየሱስ ክርስቶስ ለጋስነቱና ሰውን
መውደዱ እግዚኣብሔር ይህን ያድለን፥ አሜን!
