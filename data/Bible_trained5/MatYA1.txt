በእንተ መጻሕፍት
(፩) በርግጥ ጥንቱን ለእኛ ተገቢ የነበረው ረድኤተ መጻሕፍትን መፈለግ ሳይኾን
በመጽሐፍ ፈንታ ጸጋ መንፈስ ቅዱስ በነፍሶቻችን ላይ አድሮ እንዲኖር፣
መጻሕፍት በቀለም እንደሚጻፉም መንፈስ ቅዱስ በልባችን ላይ ቃሉን ዳምፆ
እንዲጽፍልን በጽሪትº ገድል መጽናት ነበር። ኾኖም ግን ይህን ጸጋ ፈጽመን
ከእኛ ስላራቅነው ኹለተኛውን የተሻለ መንገድ እንይዝ ዘንድ ኑ።
የመጀመሪያው ጸጋ የተሻለ እንደ ነበረ እግዚአብሔር ራሱ በተናገራቸው
ኃይላተ ቃላትና ባደረጋቸው ድርጊቶች ግልፅ አድርጎታልና። ለኖኅም፣
ለአብርሃምና ለልጆቹም፣ ለኢዮብም ፣ ለሙሴም ጭምር ያስተማራቸው
በመጻሕፍት ሳይኾን ጽሪት ሕሊናቸውን ንጽህት ልቡናቸውን አግኝቶ ራሱ
በራሱ [አፍ በአፍ] ነበርና። መላው ዕብራውያን ፈጽመው ወደ ክፋት oዘቅት
ከወደቁ በኋላ ግን፥ ያን ጊዜና ከዚያ በኋላ መጽሐፍና ጽላት፣ በእነዚህ
አማካኝነትም የተሰጠው ቃለ ተግሣጽ መጣ።
ይህ [ከረድኤተ መንፈስ ቅዱስ ወደ ረድኤተ መጻሕፍት መውረድም]
በብሉይ ኪዳን ብቻ ሳይኾን በዘመነ ሐዲስ በነበሩት ቅዱሳንም ጭምር እንደ
ኾነ እንደ ተከናወነ አንድ ሰው መገንዘብ ይችላል። ልዑል እግዚአብሔር
ለሐዋርያትም ቢኾን “እኔም የነገርኋችሁን ኹሉ ያሳስባችኋል" ብሎ በሕገ
መጽሐፍ ፈንታ ጸጋ መንፈስ ቅዱስ እንደሚሰጣቸው ተስፋ ሰጣቸው እንጂ
ሕገ መጽሐፍ አልሰጣቸውም ነበርና (ዮሐ1426)" ይህ እጅግ ይሻል እንደ
ርእሱን የሰጠው ተርጓሚው ነው፡
2 የጠራች፣ ንጽህት፣ እንደ ወርቅ ተፈትና የወጣች
ነበረ ትማር ዘንድ ክድድህም እግአብLር በነቢዩ አድሮ የተናገረውን
አድምጥ እንዲህ ያለውን “እነሆ ከእስራኤል ቤትና ከይሁዳ ቤት ጋ
አዲስ "ል ኪዳን የምገባበት ወራት መል፤ ሕጌን በልቡናቸው አኖራለ
በልባቸውም እxፈዋለሁ” “ኹሌም ከእግዚአብሔር ዘንድ የተማሩ ይኾናሉ
(ኤር.31 31-33 ኢ.ሳ.54-13 ዕብ.8811፣ ዮሐ.6፡45)። የተወደደ ጳውሎስም
በተመሳሳይ ክሕ መጽሐፍ ይልቅ የጸጋ መንፈስ ቅዱስ መብለጥ ግልፅ
&ድርጎ ሲያሳይ “”ጋ በኾነ (ልብ ጽላት እንጂ በድን”ይ ጽላት ያልተጻ¢
ሕግን እንደ ተቀበሉ ተናግሮአል (2ኛ ቆሮ.3፡3)።
ኾኖም ግን በጊዜ ኺደት አንዳንዶች በእኩይ እምነት ውስጥ፡ ሌሎች,
በእኩይ ሕይወትና ምልልስ ውስጥ ስለ ገቡ እንደ ገና [እንደ ብሉ,
ኪዳኑ ደገኛውን ሃይማኖትና ቀናውን ጎዳና] የሚያዘክራቸው መጽሐፍ [ለሰው
ልጆች] ይሰጥ ዘንድ ግድ ኾነ።
እንግዲህ ረድኤተ መጻሕፍት እስካለመፈለግ [ማዕረግ] ደርሰን በጽሪት ገድል
ልንኖር ይገባን የነበርን፣ ንጹህ ልባችንን ልክ እንደ መጻሕፍት ለመንፈስ
ቅዱስ ማስገዛት ይገባን የነበርን እኛ ፡ አሁን ያን [የመጀመሪያውን
ክብር አጥተን እነዚህን [ረድኤተ መጻሕፍትን] ወደ መፈለግ መውረዳችን
ሳይበቃን፡ ኹለተኛውንም በአግባቡ አለመጠቀማችን እንደ ምን ያለ በደል
እንደ ኾነ ልብ በል። ረድኤተ መጻሕፍት መፈለጋችንና ከረድኤተ መንፈስ
ቅዱስ መራቃችን በራሱ ለእኛ ወቀሳ ከኾነ፡ ረድኤተ መጻሕፍትን በአግባቡ
አለመጠቀምና ያለ አንዳች ዓላማና እንዲሁ የተሰጠ ይመስል በግድ የለሽነት
ማየት፡ በራሳችን ላይ እንደ ምን ያለ ነቀፋ ማምጣት እንደ ኾነ፣ እንደ ምን
ያለ ኵነኔ ማብዛት እንደ ኾነ አስተውል።3
ነገር ግን እንደዚህ ያለ ነገር እንዳያገኘን [እና ህየንተ መጻሕፍት መንፈስ
ቅዱስ ራሱ ከላይ እንደ ጠቀስናቸው ቅዱሳን በልቡናዎቻችን ላይ አድሮ
ቃሉን እስኪዳምዕልን ድረስ] መጻሕፍትን በነቂሐ ልቡና በሰቂለ ሕሊና ኾነ
እንመልከት በአንድ መልኩ ብሉይ ሕግ፥ በሌላ መልኩ ደግሞ ሐዲስ ኪዳን
እንዴት እንደ ተሰጠች እንወቅ፡ እንረዳ።
() እንኪያስ በቀደመው ዘመን ኦሪት የተሰጠችው እንዴት መቼና የት ነበር?
ግብፃውያን [በስጥመተ ባሕር] ከሞቱ በኋላ፣ በምድረ በዳ፣ (ደብረ ሲና
ከደብሩ (ከተራራው) ጭስና እሳት እየወጣ በነበረበት ጊዜ፣ የመለከት ድምፅ
እየተሰማ በነበረበት ጊዜ ነጐድጓድና መብረቅ በነበረበት ጊዜ፣ ሙሴም ወደ
ደመናው ውስጥ በገባ ጊዜ ነበር" ሐዲስ ኪዳን ግን [የተሰጠችው በዚህ መልኩ]
ተተርጉሞአል በመጽሐፈ ሐዊ አገባብ ባሕል ማለት ምዕራፍ ወይም ድርሳን እንደ ማለት ነው፡
እስከዚህ ድረስ ያለው የሊቁ ትምህርት ቃል በቃል ባይኾንም በመጽሐፈ ሐዊ ኹለተኛው ባሕል ላይ
አይደለም: በምድረ በዳም አይደለም፣ በተራራም አይደለም፤ በጭስና
በለማ በደመናና በነጐድጓድ ድምዕም አይደለም። በማለዳ፣ በቤት ውስጥ
ኹሉም በአንድነት ተቀምጠው በአርምሞ በነበሩበት ጊዜ ኹለም ተከናወነ
እንጂ። እነዚያ [እስራኤል ዘሥጋ] በአእምሮአቸው ደካሞችና መንፈሳዊውን
ነገር ለመረዳት ሕፃናት ስለ ነበሩ፡ ኦሪት ስትሰጣቸው በአፍአ የሚታይ
ነገር (ሥነ ሥርዓት)፡ ለምሳሌ ምድረ በዳ፣ ተራራ፣ ጭስ፣ የመለከት ድምፅና
ሌሎች እነዚህን የመሰለ ነገሮች ያስፈልጋቸው ነበር። [ከእስራኤል ዘሥጋ
ይልቅ] ልዑላነ ማዕርግና ተአዛዝያን እንደዚሁም “ሞተን በስብሰን እንቀራለን”
ከሚል አሳብ ትንሣኤ ልቡናን ገንዘብ አድርገው የነበሩት እነዚያ [ቅዱሳን
ሐዋርያት] ግን እንደዚህ ያለ ነገር አላስፈለጋቸውም ነበር። ድምፅ የነበረ
ቢኾንም እንኳን፥ ድምፁ የተሰማው ለሐዋርያት ሳይኾን በዙሪያቸው ለነበሩት
አይሁድ ጥቅም ነበር፤ እንደ እሳት የተከፋፈሉ ልሳኖች የታዩአቸውም
እንደዚሁ ለአይሁድ በቁዔት ነበር። ከዚህ በኋላ እንኳን ሳይቀር አንዳንዶቹ
“ጉሽ የወይን ጠጅ ጠግበዋል” ብለው ተናግረው ከነበረ፥ እንደዚህ ያለ ምንም
አፍአዊ ነገር ባያዩ ኖሮ ደግሞ ከዚህ በላይ ሌላ ብዙ ነገር በተናገሩ ነበርና
(ሐዋ.2፡13)።
ዳግመኛም ብሉይ ኪዳን የተሰጠችው ሙሴ ወደ ደብረ ሲና ወጥቶ
እግዚአብሔርም ወደዚያ ወርዶ ነው። እዚህ ላይ [ሐዲስ ኪዳን ስትሰጥ]
ግን qሕሪያችን ወደ መንግሥተ ሰማይ ወጥቶ ወይም ደግሞ በዘባነ ኪሩብ
ተቀምጦ መንፈስ ቅዱስም በወረደ ጊዜ ነው።
እነ መቅደንዮስ
እንግዲህ አንዳንድ ስሑታን እንደሚሉት መንፈስ ቅዱስ ሕፁፅ ቢኾን ኖሮ፥
ጸጋዎቹም ታላላቅና እጅግ ዕፁብ ድንቅ ባልኾኑ ነበር። እነዚህ ጽላቶች
[የቅዱሳን ሐዋርያቱ ልቦች] ከእነዚያ [ከብሉይ ኪዳን የድንጋይ ጽላቶች]
ይልቅ ልዑላን፥ የደረሱበትም ማዕርግ እንደዚሁ በርግጥ ገናና ነውና። ቅዱሳን
ሐዋርያቱ ልክ እንደ ሙሴ የጽላት ድንጋይ በእጆቻቸው ላይ ይዘው ከደብር
የወረዱ ሳይኾኑ መንፈስ ቅዱስ በጽሩይ ሕሊናቸው በንጹህ ልቡናቸው ላይ
ያደረ ስለ ነበረ፣ ከዚሁ ከመንፈስ ቅዱስ ምንጭ የተገኘ ንጹህ መንፈሳዊ
ሀብትና ደገኛ ትምህርት ሌላም ስጦታና በጎ ነገር ኹሉ ስለ ዘሩ፥ ከዚህ ጸጋ
የተነሣ በኼዱበት ኹሉ ሕያዋን [ወይም ተንቀሳቃሽ] መጻሕፍትና ሕግጋት
ነበሩ። በመኾኑም ኣንደበታቸውን እግዚአብሔር አድርገው ወደ እነርሱ
የቀረቡትን ኹሉ እያስተማሩ መጀመሪያ ሦስት ሺሕ፣ ቀጥለው አምስት
ሺሕ፣ ከዚያ በኋላም ዓለምን ኹሉ አሳመኑ።
መጸብሐዊ (ቀራጭ) የሚኾን ማቴዎስም፥ በዚሁ ቅዱስ መንፈስ ተሞልቶ
የጻፈውን ጻፈ" ወንጌላዊው ማቴዎስን “መጸብሐዊ” ብዬ በግብሩ ስጠራውም
ምንም ምን አላፍርም። እርሱን ብቻ ሳይኾን ሌሎቹንም እንደዚህ ብዬ
ስጠራቸው ምንም አላፍርም። እንዲህ ተብለውመጠራታቸው [በአንድ
መልኩ] የመንፈስ ቅዱስ ጸጋ ታላቅነት፣ [በሌላ መልኩ ደግሞ] እነዚህ ቅዱሳን
ከየትኛው ማዕርግ ወደ የትኛው ማዕርግ እንደ ተሸጋገሩ ፍንትው አድር?
የሚያሳይ ነውና።
በቅዱስ ማቴዎስ አድሮ የሚናገረው መንፈስ ቅዱስም ይህን የጻፈው በጎ ነገ
“ብ ራት - በጎ ዜና” ብሎ ጠራው። አዎን! ፍዳ እንደ ተወገደ፣ ሥርየተ
ኃጢአት እንደ ተሰጠ፣ “ጽድቅና ቅድስና ቤዛነትም" እንደ ተደረ?
ቆሮ.1፡30)፣ ልጅነትና ርስት መንግሥተ ሰማያት፥ ከወልደ እግዚአብሔር
ጋር ኅብረት እንደ ተመሠረተም፥ ለጠላቶቹና በጨለማ ውስጥ ተቀምጠው
ለነበሩ ኹሉ “በጎ ነገር ተደረገ” እያለ ያውጃልና። እንግዲህ እነዚህን በጎ
በጎ ነገሮችን ሊተካከል የሚችል ምን ኣለ? እግዚአብሔር በምድር፥ የሰው
ልጅም በአርያም ሲኾን፣ ኹሉም አንድ ሲኾኑ - መላእክት ከሰው ልጆች
ጋር ሲታረቁና በይባቤ በምስጋናም አንድ ሲኾኑ፣ ሰዎችም ከመላእክትና
ከሌሎች ሰማያውያን ኃይላት ጋር በአንድነት በስብሐተ እግዚአብሔር
በቅዳሴ ሲተባበሩ - ከማየት በላይ ምን ብሥራት አለ? ለብዙ [ለ5500]
ዘመናት የነበረው መለያየት ተወግዶ፣ እግዚአብሔር ከባሕርያችን ጋር ዕርቅ
ፈጽሞ፣ ዲያብሎስ የሐፍረት ካባ ተከናንቦ፣ አጋንንት ሸሽተው፣ ሞት ጠፍቶ
ገነት ተከፍታ፣ መርገመ ሥጋ መርገመ ነፍስ ተሽሮ፣ ኃጢአት ከመንገዱ
ወጥቶ፣ ስሕተት ተወግዶ፣ እውነት ተመልሶ የምግባር የሃይማኖት ዘር
በኹሉም ቦታ ላይ ተዘርቶና ፍሬ አፍርቶ፣ ሰማያዊ ሥርዓት በምድር ላይ
ተሠርቶ፣ ሰማያውያን ኃይላት መደንግፃን ሳይኾኑ ከእኛ ጋር መገናኘት
ችለው፣ መላእክት እኛን ለመርዳት በምድር ላይ ሲፋጠኑ ከመመልከትና
ተስፋ መንግሥተ ሰማያትን ከመቀበል በላይ ምን ብሥራት አለ?
ስለዚህም የጻፈውን ነገር “ብሥራት - በጎ ዜና” ብሎ ጠራው። በዚህ ዓለም
ላይ የምናያቸውና “በጎ” ተብለው የሚጠሩ ኹሉ፥ ለምሳሌ የሀብት ብዛት
የኃይልና የሹመት የዝናና የክብር ታላቅነት እንደዚሁም የሌሎች እነዚህን
በላይ ኣካል ከህልውና የሌላቸው ስለ ኾኑ “በጎ ዜናዎች - ብሥራት” ተብለው
የመሰሉ ነገሮች ኹሉ በሰዎች ዘንድ “በጎ” ተብለው ቢቈጠሩም ቅሉ፥ ከቃል
መጠራት የሚገባቸው በእነዚህ በዓሣ አሥጋሪዎቹ የተጻፉት በጎ በጎ ነገሮች
ናቸው። ለምን ቢሉ እነዚህ ዓሣ አሥጋሪዎች የሚነግሩን ደስ የሚያሰኙ
[አምላካውያት] ዜናዎች በርግጥ የሚሰ'ጡን፣ በዚህ ጊዜ ያልፋሉ የማይባሉ
ከእኛ ምግባርም የሚያልፉ መኾናቸው ብቻ ሳይኾን ከመንፈሳዊ ኃይል ኹሉ
ጋርም የተሰጡን ናቸውና።
የተቀበልነውን የተቀበልነ በእኛ ጥረትና ወዝ በእኛ ድካምና መከራ
ሳይኾን እንዲሁ እግዚእብLር ስላፈረን ብቻ ነውና
(፭) ብዙ ደቀ መዛሙርት እያሉስ ክሐዋርያት ኹለት ከኣርድእት ኹለት ኾነው
ወንጌል የመጻፋቸው ምክንያት ምን ሊኾን ይችላል? የቅዱስ ጳውሎስ ደቀ
መዛሙር የሚኾን ሉቃስ የቅዱስ ጴጥሮስ ደቀ መዝመር የሚኾን ማርቆስ
እንደዚሁም ማቴዎስና ዮሐንስ አራቱን ወንጌላት ጽፈዋልና። ምክንያቱም
ኹሉንም ነገር ለጥቅም (ለድኀነተ ዓለም) ብለው እንጂ ውዳሴ ከንቱን
ለማግኘት ብለው ያደረጉት ስላልኾነ ነው።
“ታዲያ ይህን ኹሉ ለመጻፍ ለመናገር አንድ ወንጌላዊ አይበቃም ነበርን?"
በእርግጥ አንድ በቂ ነበር። ኾኖም ግን የጻፉት አራት ኾነው ሳለ፡ በጊዜም ኾነ
በቦታ ሳይገናኙ፣ “እንዲህ ይኹን ይህን እንዲህ እንበለው” ብለው ሳይነጋገሩ
እንደ አንድ ቃል ተናጋሪ እንደ አንድ ልብ መካሪ ኾነው የጻፉት ነገር ኹሉ
ቢስማማ የተናገሩት ነገር እውነት እንደ ኾነ የበለጠ ይታመናልና።
(፮) “የኾነው ግን የዚህ ተቃራኒ ነው፤ ብዙ የሚጣሉባቸው አሳቦች አሉና" ሊባል
ይችላል። በፍጹም! እንዲያውም ይኼ በራሱ የጻፉት ነገር እውነት እንደ
ኾነ የበለጠ የሚያስረግጥ ነው። በሰዓት፣ በቦታና በቃላት ሳይቀር የተናገሩት
ነገር ኹሉ አንድ ዓይነት ቢኾን ኖሮ፥ ከጠላቶቻችን አንዳቸውም ባላመኑን
ነበርና፤ ከዚህ ይልቅም “ተገናኝተው የጻፉት ነው፤ የጻፉትንም የጻፉት
የተወሰኑ ሰዎች የተስማሙበት ነው። እንደዚህ ያለ መስማማት እንዲሁ
በአጋጣሚ አይኾንምና” ብለው ባሰቡ ነበርና። አሁን ግን እነዚህ በጥቂት
ነጥቦች ላይ [ከአፍአ] የሚጣሉ መስለው የሚታዩ አሳቦች ሳይቀሩ የሚጣሉ
ካለመኾናቸውም በላይ፥ እነርሱን ራሳቸው ከጥርጣሬ የሚያወጡአቸውና
በጸሐፊዎቹ ፈንታ የጸሐፊዎቹ ሚና ምን እንደ ነበረ አጉልተው የሚያሳዩ
ናቸው።
ነገር ግን በአንዳንድ ቦታ ላይ የጊዜ ወይም የቦታ ልዩነት ቢኖርም፡
ይህ በምንም ረገድ የተናገሩትን ነገር እውነትነት አይቀንሰውም። እነዚህን
ነገሮችም ቢኾኑ እግዚአብሔር በረዳን መጠን በቦታው ላይ ስንደርስ ግልጥ
ልናደርግላችሁ እንሞክራለን። እኛ እናንተን የምንጠይቀው ከላይ ከተናገርነው
በተጪማሪ [ወንጌላውያኑ]በዋና ዋና ነገሮች ማለትም ከምናምነው መሠረታዊ
ትምህርተ አሚንና ልንኖረው ከሚገባን ሕይወት አንጻር አንዲት የውጣ
እንኳን በጥቂቱም ቢኾን እንዳልተለያዩ እንድታስተውሉ ነው።
እነዚህ የምናያቸው ነጥቦችስ ምን ምንድን ናቸው? ለምሳሌ [የሰው ልጆችን
የእግዚአብሔር ልጆች ያደርቸው ዘንድ] እማዚአብሔር ሰው መኾኑን
[ደገኛይቱን ሕግ ወንጌልን ማስተማሩንና] ድውይ መፈወሱን፣[በማያመረመር
ምሥጢር ሰው በመኾኑ መሰቀለን፣ [በዓለመ ሥ በዓለመ ነፍስ ያሌትን
ያድን ዘንድ] ወደ መቃብር መውረዱን [በአባቱ ጌትነት] ዳግም መነሣቱን
[በፍጹም ክብር፧ ጌትነት]ማረጉን[0ክበበ ትስብእት ግርማ መለኮቱን ጌትነቱን
ገልጦ መጥቶ በአባቱ ሥልጣን በሕያዋንና በሙታን ላይ] እንደሚፈርድ፣
እንድንባቸው ዘንድ ትእዛዛት መስጠቱን፣ [አስቀድማ የተሠራች ኦሪትን
የምታሳልፍ ሕግን አልሠራሁም ለማለትና ቀድሞም ኦሪትን የሠራ እርሴ
መኾኑን ለማጠየቅ] ከሕı ኦሪት ጋር የማትጣላ ሕገ ወንጌል ማምጣቱን
የእግዚአብሔር አብ ልጁ መኾኑን፣ ተቀዳሚ ተከታይ የሌለው አንድያ
ልጅ መኾኑን፣ የባሕርይ ልጅ መኾኑን፣ ከአባቱ ጋር በባሕርይው አንድ
መኾኑንና እነዚህን በመሳሰሉ ነጥቦች ወንጌላውያኑ ፍጹም መተባበራቸውን
እንመለከታለን።
ከተአምራቱ መካከል ወንጌላውያኑ ኹላቸውም ተባብረው ያልጻፉት ካለ
ይልቁንም አንዱ ወንጌላዊው የተወሰኑትን ሌላው ደግሞ ሌሎቹን ቢጽፍ፥
በዚህ ልብህ አይታወክ። በአንድ መልኩ አንዱ ወንጌላዊ ብቻውን የተጻፉትን
የጌታችን ተአምራት ኹሉንም ቢጽፋቸው ኖሮ የሌሎቹ ወንጌላውያን መጻፍ
ባላስፈለጋቸው፥ በሌላ መልኩ ደግሞ ኹላቸውም አዲስና ሌላኛቸው ጋር
ያልተጠቀሱ ተአምራትን ጽፈው ቢኾኑ ኖሮ መተባበራቸው ክሱት ባልኾነ
ነበርና። በመኾኑም ወንጌላውያኑ በጋራ የጻፉአቸው ብዙ ተአምራት አሉ፤
እያንዳንዳቸው ለየብቻ ተቀብለው የጻፉአቸውም አሉ። ይኸውም በአንድ
መልኩ አንዱ ወንጌላዊ የጻፈው ኹሉ ሌላኛውም ወንጌላዊ ቢጽፈው ይህ
የማያስፈልግ ድግግሞሽ እንዳይመስልና እንዲሁ ያለ ዓላማ የተጻፈ ነው
ተብሎ እንዳይታሰብ፣ በሌላ መልኩ ደግሞ [አራቱም] ተባብረው ከሚነግሩን
ማረጋገጫ ተነሥተን እውነትን ፍጹም ፈትነን እንድንቀበላት ለማድረግ
ነው።
(፯) ቅዱስ ሉቃስ ወንጌሉን የጻፈበት ምክንያትም ጨምሮ “ስለ ተማርኸው ቃል
እርግጡን እንድታውቅ ሲል ይነግረናል (ሉቃ.1፡4)። ይኸውም “እርግጡን
(እውነቱን) እንድታውቅና በእርግጡ (በእውነቱ
በወንጌል) እንድትኖር
5 የዮሐንስ ወንጌል፣ ቅዱስ ዮሐንስ አፈወርቅ እንዳስተማረው፣ ድርሳን 11
ወንጌላዊ ዮሐንስን የተመለከትን እንደ ኾነ ግን፡ የሚጽፍበትን ዓላማ እርሱ
ራሱ ምን እንደ ኾነ በግልዕ አይነግረንም። ኾኖም ግን Oጥንት አን ቶ
በትውፊት ሲወርድ ሲዋረድ ከአበው እንደ ተነገረን ያለ ዓላማ ኣልጻፈም።
ሦስቱም ወንጌላውያን አብዝተው የሚነግሩን ሥጋዌውን [እና ትእዛዛቱን'']
ነው ነገረ መለኮቱን ግን በጥቂቱ ብቻ ነው የሚነግሩን።" በመኾኑም ዮሐንስ
[ከወንድሞቹ አብልጦ አካል ከህልውና ተገልጦለት ንጽሃ ሥጋ ንጽሃ ነፍስ
ንጽሃ ልቡና ተሰጥቶትና] በክርስቶስ ተቃኝቶ ጌታችን ፍጹም ሰው ብቻ
ሳይኾን ፍጹም አምላክ መኾኑንም ይነግረን ዘንድ ወንጌሉን ጻፈ። ይህም
ከታሪኩ ራሱና ገና ወንጌሉን ማንበብ ስንጀምር በግልጥ የምናገኘው ነው።
እንደ ሌሎቹ ወንጌላውያን ከታች [ከሥጋዌ] የጀመረ አይደለምና፤ ዓላማ
አድርጎ ከሚጽፍለት አንጻር [“ቀዳሚሁ ቃል” በማለት ከባሕርይ አባቱ ከአብ
የኾነ ቀዳማዊ ልደቱን በመናገር] ይጀምራል እንጂ። ወንጌሉን በአጠቃላይ
የጻፈውም በዚሁ ቅኝት ነው። በመግቢያው ላይ ብቻም ሳይኾን ወንጌሉ
በሙሉ ፍጹም ጥልቅ የኾነ ነገረ መለኮትን የሚያስተምር ነው።
ወንጌላዊው ማቴዎስን ስንመለከትም “በጌታችን በኢየሱስ ክርስቶስ ያመኑ ብዙ
አይሁድ ተሰብስበው ወደ እርሱ መጥተው አስቀድሞ በቃል ያስተማራቸውን
ወንጌል ይጽፍላቸው ዘንድ በለመኑት መሠረት በልሳነ ዕብራይስጥ ጽፎ
የሰጣቸው ነው” ይባላል"። ወንጌላዊው ማርቆስም “በተመሳሳይ ኹኔታ
በብሔረ ግብፅ በሚያስተምርበት ጊዜ ደቀ መዛሙርቱ ጻፍልን ብለው ይህንኑ
አስተበቁዖት (ልመና) ባቀረቡለት መሠረት የጻፈው ነው” ይባላል"።
ስለዚሁ ምክንያትም ወንጌላዊው ማቴዎስ በጌታችን በኢየሱስ ክርስቶስ
ላመኑ ዕብራውያን ስለሚጽፍ ጌታችን የአብርሃምና የዳዊት ልጅ መኾኑን
10 ሊቁ የጥንት አበው እያለ ከሚጠራቸው አባቶች መካከል አንዱ ቅዱስ ሄሬኔዎስ ነው ቅዱስ ሄሬዎስ
“የጌታችን የኢየሱስ ክርስቶስ ረድኡ የሚኾን ዮሐንስ ቄረንተስ የተባለ ሰው የዘራውን የስሕተት
ትምህርት፣ hእርሱ በፊትም ኒቆላውያን ያስተማሩትን የሐሰት ትምህርት ያርቅ ዘንድ ወንጌሉን
ቀዳሚሁ ቃል - በመጀመሪያው ቃል ነበረ' ብሎ ጀመረ" ይላልና 
ይን የሚጨምረው የግእዝ በግእዙ ትርጓሜ ነው
ሦስቱም ወንጌላውያን ፍጹም ሰው መኾኑን አብዝተው የሚነግሩን “ሥጋም ምትሐት ነው እንዳይሉት
ነው" ይላል ሊቁ፡፡ መቅድመ ወንጌል ስምንተኛው ጉባኤ
14 ሊቁ እየጠቀሳቸው ያሉት የቀደሙት አባቶች ከላይ እንደ ተመለከትነውና በኋላም እንደምናየው እነ
ቅዱስ ሄሬኔዎስና እነ ቅዱስ አግናጥዮስን ነው
ሌላ አልጻፈላቸውም። ወንጌላዊው ሉቃስ ግን
በደንብ ከማጠየቅ ውጭ
ጠቅለል ባለ መልኩ [0አራቱ ማዕዘን ላለ] ለኹሉም ስለሚጽፍ፡ [ከልደተ
ይናገራል" ወንጌላዊው ማቴዎስ ለአይሁድ፡ ክርስቶስ “የአብርሃም ልጅ
ዮሐንስ ጀምሮ ልደተ እግዚእን] እስከ አዳም ድረስ ሳይቀር በመቍጠር
የዳዊት ልጅ ከማለት በላይ የሚያስደስታቸው ስለ ሌለ ከደኃራዊ ልደቱ
ንሥቶ ጽፎላቸዋል" ሉቃስ ግን እንዲህ እንደ ማቴዎስ ሳይኾን በረጅመ
[ፍጹም ሰው መኾኑን ያመለክት ዘንድ] ከሌሎች ብዙ ነገሮች ጋር እስከ
አዳም ድረስ በመተርተር ትውልዱን ዘርዝሮ ጻፈ።
የወንጌላውያኑ የትምህርታቸው መተባበር ግን በመላው ዓለም፡ ማለትም
ቃላቸውን በተቀበሉትና እውነትን በሚጠሉ ኹሉ ተቀባይነት ያለው እንደ ኾ
እንመለከተዋለን። ወንጌላውያኑ ከተናገሩት ቃል ተቃራኒ የኾኑ ትምህርቶችን
ይዘው የተነሡ ብዙ ኑፋቄዎች በጊዜአቸው ጊዜ ተነሥተዋልና* አንዳንዶቹ
የወንጌላውያኑን ቃለ ትምህርት [በዘር ደረጃ] ሙሉውን ተቀብለውታልና፣
ሌሎች ደግሞ ወንጌላውያኑ ከተናገሩት የተወሰነውን ከፍለው ትተው
ለራሳቸው ከፊሉን አስቀርተዋልና። [ነገር ግን ከእነዚህ ሰዎች አንዱ
“ወንጌል እርስ በእርሱ ይጋጫል” ብሎ የነቀፈ የለም።] ወንጌላውያኑ እርስ
በእርሱ የማይተባበር አሳብ ቢጽፉ ኖሮ፥ እነዚህ ከወንጌላውያኑ ተቃራኒ
ትምህርት የሚያስተምሩ ወገኖች ለራሳቸው የሚስማማቸውን ብቻ እንጂ
መጽሐፍ ቅዱስን ሙሉ ባልተቀበሉ ነበር። እነዚያ በከፊል የሚቀበሉትም
ቢኾኑ በዚያ በከፊል በሚቀበሉት ነገር መጽሐፍ ቅዱስን ፍጹም ባልተቀበሉት
ነበር፤ ከዚያ በከፊል ከሚቀበሉት የመጽሐፍ ቅዱስ ክፍል አጠቃላይ
አሳቡን አያጡትምና# ከአንድ ሰንጋ በሬ አንድ ብልት ብትወስድ እዚያው
ብልት ውስጥ አጠቃላይ የበሬው አካል የተሠራበትን ለምሳሌ ነርቮች፣ ደም
መላሾች፣ አጥንቶች ደም ቀጂዎችና ደም ራሱ ታገኛለህ። ይህ እንደ ናሙና
የወሰድኸው የሰንጋው ብልት በአጠቃላይ በሰንጋው ሰውነት ውስጥ ምን ምን
እንዳለ እንድትረዳው ያደርግሃል። በቅዱሳት መጻሕፍትም እንደዚህ ነው
በእያንዳንዱ ክፍል" ውስጥ የመጽሐፍ ቅዱስ አጠቃላይ አሳብ ምን እን
ማወቅ ይቻላል። [እርስ በእርሱ የተያያዘ አሳብ ስለ ኾነ አይለያይምና።]
እንዲህ ባይኾን፥ ማለትም ወንጌላውያኑ እርስ በእርስ የማይስማሙ ቢኾን
አርዮሳውያንና እነርሱን የመሰሉ መናፍቃን መጽሐፍ ቅዱስን በሙሉ ይቀበላሉ፡ መርቅያናውያን
ደግሞ ብሉይ ኪዳንን በሙሉ ጥለው ከወንጌል የሉቃስ ወንጌልን ከመልእክታተ ጳውሎስ ደግሞ
ብቻ ይቀበላሉና። ማኒያውያንና ሞንታንያውያንም ብሉይ ኪዳንንና ግብረ ሐዋርያትን አይቀበሉም
ነበር
ለምሳሌ በሉቃስ ወንጌል
ናሙናውንም ማየት ባልተቻለህ ነበር
ዳግመኛም: “እርስ በእርስዋ የምትለያይ መንግሥት አትጸናም”
እንዳለ ጌታችን፡ ትምህርቱ (ወንጌል) እስከ አሁን ድረስ እንዲህ
ባልጸና ነበር (ማቴ.12፡25፡ ማር.3፡24 ሌቃ.11፡17)።
በዚህ እንኳን ሳይቀር ግን የመንፈስ ቅዱስ ኃይል ይታያል። በሌላ አገላለፅ
በእነዚህ እጅግ አስፈላጊ በኾኑ ነገሮች ላይ እነዚህ መናፍቃን በጥቂቱም
ቢኾን መጽሐፍ ቅዱስን በፍጹም እንዳይቆነጻጽሉት ይረታቸዋል።
አንዱ ወንጌላዊ ከሌላው ወንጌላዊ ጋር በጊዜም ኾነ በቦታ በቃልም አንድ
ዓይነት ነገር ቢጽፍ ኖሮስ፥ ይህን “እውነት ነው” ብሎ ማረጋገጥ ለእኛ እንደ
ትልቅ ቁም ነገር አይቈጠርም ነበር።
ነገር ግን ወንጌላውያኑ ሲጽፉ እርስ በእርሱ የሚለያይ አሳብን እንዳልጻፉ
ይህን ወንጌሉን እየተማማርን ስንኼድ ለማየት እንሞክራለን። “አይተባባሩም”
የምትል አንተም “ለምን [በወንጌላቱ] አንድ ዓይነት ቃልና ንግግር
አልተናገሩም?” ብለህ ልብህን ማደንደንህ እንደ ኾነ ልናሳይህ እንጥራለን።
(፱) እስከ አሁን ድረስም፥ በንግግር ዐዋቂነታቸውና በዚህ ዓለም ጥበባቸው የታወቁ
ሰዎች ሳይቀሩ በተመሳሳይ ርእሰ ጉዳዮች ብዙ መጻሕፍትን የጻፉ ቢኾኑም
ይህን በተለያየ መንገድ እንደ ጻፉትና እርስ በእርሱም የሚጣረስ አሳብን
ስለ ማስፈራቸው ገና አልተናገርሁም። በተቃርኖ መጻፍ አንድ ነገር፥ በሌላ
[የምሥጢር መንገድና] አገላለፅ መጻፍ ደግሞ ሌላ ነገር ነውና። እኔ ግን
እየተናገርሁ ያለሁት ይህን አይደለም። እግዚአብሔር ለእነዚህ ሰዎች ጠበቃ
ኾኜ ከመመስከር ያርቀኝ! እኔም ብኾን የእውነት [የወንጌላውያኑ] ትምህርትን
በውሸት [በዚህ ዓለም ጥበበኞች] ትምህርት እውነትነቱን አረጋግጥ ዘንድ
አልሻም።
ነገር ግን እንዲህ ብዬ ብጠይቅ ደስ ይለኛል፦ እነዚህ ወንጌላውያን እርስ
በእርሱ የሚለያይ አሳብ ጽፈው ከኾነ እንደ ምን ሊታመኑ ቻሉ? ትምህርታቸው
እንዴት ሥልጡን ሊኾን ቻለ? እርስ በእርሱ የሚጣላ አሳብን ተናገረው ሳለ
እንደ ምን ሊደነቁ ቻሉ? እንደ ምን ሊታመኑ ቻሉ? እኮ እንደ ምን ዓለሙ
ኹሉ ሊያከብራቸው ሊያገንናቸው ቻለ?
የተናገሩትን [እና የጻፉትን] እውነት እየተቀባበሉ ለሌሎች የሚመሰክሩ
ብዙዎች ነበሩ፤ የዚሁ ተቃዋሚዎችና ጠላቶችም እንደዚሁ [ከላይ እንደ
ተነጋገርነው እንደ አርዮሳውያንና መርቅያናውያን የመሰሉ] ብዙዎች ነበሩ።
ወንጌላውያኑ በአንድ ቦታ ጽፈው በአንድ ቦታ አልተዉትምና፤ በባሕርም
በየብስም በአራቱ ማዕዘን ላሉ ለሰዎች ኹሉ ይህን ነገር ጻፉ እንጂ።
የጻፉአቸው ወንጌላትም መናፍቃን እንኳ ሳይቀሩ ባሉበት አደባባይ የሚነ0ቡ
ነበሩ። ዛሬም ድረስ ይነበባለ ይተረጎማሉ። የጻፉትን [እርስ በእርሳቸው
ይጣላሉ አይተባ0ሩም ብሎ] የነቀፈ ግን የለም። እንደዚህ ሰዎች ኹሉ
እንዲያከብሩአቸው የኾነውም በውስጣቸው ኹለን ማድረግ የሚቻለው ኃይል
አምላካዊ ስላለ ነው።
(1) እንዲህ ባይኾን ኖሮ ግን እነዚያ መጸብሐዊ(ማቴዎስ)፣ ዓሣ አሥጋሪ(ዮሐንስ)
እና ያልተማሩ ሌሎቹ (ማርቆስና ሉቃስ) እንደ ምን ወደ እንደዚህ ዓይነት
የጥበብ ማዕርግ ደርሰው በተራቀቁ ነበር? [በኃይል አምላካዊ፣ በየውሃትና
በእምነት ካልኾነ በቀር እነዚህ ምንም መጽሐፍ የማያውቁ ሰዎች ታላ
በኾነ መተማመንና እርግጠኝነት በእውናቸውም ኾነ በሕልማቸው በፍጹም
ብዙዎችን ማሳመን ባልተቻላቸው ነበርና። ገና በአጸደ ሥጋ እያሉ ብቻ
ሳይኾን ከዚህ ዓለም ተለይተው ከኼዱ በኋላም ጭምር አምነው የተቀባሉአቸው
ኹለት ሰዎች ወይም ሃያ ሰዎች ወይም መቶ ወይም ሺሕ ወይም እልፍ
ብቻ አይደሉምና- ከተሞች ሀገራት፣ በባሕርና በየብስ የሚኖሩ ሰዎቸ
አሕዛብና አረማውያን፣ ሕዝብ የሚኖሩባቸውና ምድረ በዳዎች በአጠቃላይ
ልናስበው ከምንችለው በላይ ኹሉ ናቸው እንጂ። ትምህርታቸው ኹሉ ከዚህ
ዓለም የራቀና ሰማያዊ ነውና" ወደ እኛ ያመጡት የሕይወትና የአኗኗር
ሥርዓት አዲስና ልዩ ነውና" ይህ ሰማያዊ ሥርዓት ስለ ሀብትና ድኸነት
ስለ ነጻነትና ባርነት ስለ ሕይወትና ሞት፣ ስለ ዓለምና ሹመት (ስለ ኀል
መንበር) የነበረንን አመለካከት ፍጹም እንዲለወጥ ያደረገ ነውና= [ይህን ኹሉ
ያገኙትም ከላይ እንደ ተናገርነው በኃይል አምላካዊ፣ በየውሃትና በእምነት
ስለ ኾነ ነው]።
ወንጌላውያኑ የጻፉት፥ ሥርዓተ ምስፍናን አስመልክቶ “Republic - በሕዝብ
የተመረጠ መንግሥት" የተባለ አስቂኝ መጽሐፍን እንደ ጻፈው አፍላጦን
ወይም ዜኖ ወይም እነዚህን የመሰሉ ሌሎች የዚህ ዓለም ሰዎች እንደ
ጻፉት ሕገ ደንብ አይደለም" እነ አፍላጦን እነዚህን ኹሉ የጻፉአቸው
የሰው ልጆች የልኸኝነትና የበጎ ነገር ኹሉ ጠላት የኾነው ክፉ መንፈስና
ኣንዳች ጨካኝ ጋኔን ኹሉንም ነገር አመሰቃቅሎ ነድቶ ያስጻፋቸ
እንደ ኾነ በእነርሱ በራሳቸው ዘንድ የተገለጠ ነውና። ለምሳሌ ሴቶቻች
ከብዙ ወንዶች ጋር ሩካቤ እንዲፈጽሙ፣ ደናግል ዕራቁታቸውን በአደባባይ
እንዲገረፉ፣ (ዚያም ሐፍረታቸውን ለሰዎች ኹሉ እንዲገልጡ የሚያደርግ
ነው" በስውር ጋብቻዎችን ሲመሠርቱም ኹሉንም ነገር እንዲያደባል
እንዲያምታቱ ሕı ተፈጥሮንም እንዲጻረሩ የሚያደርግ ነው" ከዚህ በላይስ
18 መቅድመ ወንጌል' ስምንተኛው ጉባኤ
ምን ማለት ይቻላል? እነዚህ አሳቦች ኹሉ ከአጋንንት የተገኙ ሕገ ተፈጥሮን
የሚጻረሩ ስለ ኾኑ ከላይ የጠቀስናቸውን አልቀበል ብላ ራስዋ ተፈጥሮ
እንኳን ትመሰክርባቸዋለችና።19
እነ ኣፍላጦን እነዚህን ኹሉ ነገሮች ሲጽፉ በስደት ወይም በመከራ ወይም
በፈተና ውስጥ ኾነው አይደለም። የደኅንነት ሥጋት ሳይኖርባቸው በነጻነት
ኾነው ጽፈው በብዙ ጌጥ ደጉሰው ነው እንጂ። እነዚህ ዓሣ አሥጋሪዎች
ግን ትምህርቶቻቸውን (ወንጌልን) ዓለም እያሳደደቻቸው፣ እየገረፈቻቸውና
መከራ ኹሉ እያደረሰችባቸው ያስተማሩት (እና የጻፉት) ቢኾኑም ቅሉ፥
የተማሩና ያልተማሩ፣ ጌቶችና ባሪያዎች፣ ነገሥታትና ወታደሮች ኣሕዛብና
አረማውያን ኹሉ ወደውና ፈቅደው ተቀብለውታል።
(፲፩) “ሰዎች ኹሉ እነዚህን ትምህርቶች የተቀበሉኣቸው ግን እንዲሁ ቀሊላንና
ንኡሳን ስለ ነበሩ ሊረዱአቸውም ስለሚችሉ ነው” ማለት አይቻልህም።
በፍጹም! ትምህርቶቹ ልዑላንና ከፈላስፎቹ ትምህርቶችም ይልቅ እጅግ
የመጠቁና የረቀቁ ናቸውና። ለምሳሌ እነዚህ ሰዎች (ፈላስፎቹ) ስለ ድንግልና
ሕይወት፣ ወይም ስለ መንኖ ጥሪት፣ ወይም ስለ ጦም ወይም እነዚህን የመሰሉ
ልዑላን ትምህርቶች በእውንስ ይቅርና በሕልማቸውም ቢኾን አስበዋቸው
የማያውቁ ናቸውና።
ወንጌላችን ግን ዝሙትን የሚያርቅ ብቻ አይደለም፤ በገቢር ስለምንፈጽመው
በደል ብቻ የሚገሥጽም አይደለም። ከዚህ አልፎ ተርፎም እኩይ ርእይን፣
የነቀፋ ቃልን፣ ሥርዓት የለሽ ሳቅንና አለqበስን፥ አረማመድንና ድምፅንም
(ጩኸትንም) ጭምር ይhለክላል እንጂ። ጥቃቅን ከሚመስሉ ነገሮች እንኳን
ፍጽምናን ይጠይቃል። በዚህም ምድርን በድንጋሌ ነፍስ ዘር እንድትሞላ
አደርጎአታል። ነገረ እግዚአብሔርንና ነገረ መንግሥተ ሰማያትን በተመለከተም
ሰዎች ኹሉ ይህን ጥበብ እንዲያውቁ የሚያሳምን ሲኾን ይህም ከዚህ ዓለም
ጠቢባን አንዱ ስንኳ አስቦአቸው የማያውቁ ናቸው። የዚህ ዓለም ጠቢባን፥
የምድር አራዊትንና በአራት እግራቸው የሚሽከረከሩ እንስሳትን፣ ሌሎች
ከእነዚህም የባሱ ነገሮችን “አማልክት ናቸው" ብለው የሚያቆሙ ኾነው
ሳለስ፥ እንደ ምን ይህን ልዑል ትምህርት ሊያስቡት ይችላሉ?
እንዲህ ልዑልና ምጡቅ ኾኖም ግን ሰዎች [ወንጌልን] ተቀበሉት፥
አመኑበትም። በየዕለቱም [በአራቱም ማዕዘን] እያበበና እየበዛ እየኼደ
ይገኛል። የፈላስፎቹ ትምህርት ግን ከሸረሪት ድር በላይ ቀልሎ ከምንት ወደ
ኢምንት ኼዶአል፤ ጠፍቶአልም።
19 ለምሳሌ hሕገ ተፈጥሮ ውጪ ወንድ ከወንድ፣ ወይም ሴት ከሴት “ሲጋቡ” ልጅ እንዳይወልዱ
በማድረግ ትመሰክርባቸዋለች
ዳግመኛም የፈላስፎቹ ትምህርቶች ከአጋንንት
ከርኵሰታቸውም ባለፈ እጅግ ውስብስብና እነርሱን ለመረዳት ብዙ ድካምን
የሚጠይቁ ናቸው። ለምሳሌ አስቀድሜ ከተናገርሁት በተጨማሪ ፈላስፋው
ስለ ፍትሕ ምንነት ለመናገር ስፍር ቍጥር የሌላቸው ስንኞችን አቀጣጥሎ
ይጽፋልና በዚያም ላይ እጅግ በጣም ውስብስብ በኾኑ አገላለጦች የታጨቀ
ነውና ፡ “Republic - በሕዝብ የተመረጠ መንግሥት” ከሚለው የአፍላጦን
ትምህርት በላይ ምን ውስብስብ መጽሐፍ ይኖራል? አንድ የሚጠቅም ነገር
ያገኝበታል ተብሎ እንኳን ቢታሰብ፡ አንድ ሰው ለሕይወቱ የሚጠቅመውን
ነገር አያገኝም። ገበሬውና አንጠረኛው፣ አናጢውና የመርከብ አለቃው፣ ሌላም
ሙያ ያለው ሰው ፍትሕ ማለት ምን ማለት እንደ ኾነ ለመማር ንግዱንና
ርቱዕ የኾነ ሥራውን ይተዋል፤ ብዙ ዓመታትንም ይፈጅበታል። ፍትሕ ምን
እንደ ኾነ በቅጡ ሳያውቅም በረሃብ አለንጋ ተጠብሶ ይሞታል፤ ፍትሕን
ማወቅ ብሎ ፍትሕ ሳያገኝ ከዚህ ዓለም ይሰናበታል፤ ሌላ በጎ ትምህርትን
ሳይማርና ሳያውቅ ዐረፍተ ዘመን ገትቶት በክፉ አሟሟት ይሞታል።
(፲፪) ወንጌላችን ግን እንደዚህ አይደለም። ጌታችን ክርስቶስ ፍትሕ ማለት ምን
ማለት እንደ ኾነ፣ ተገቢ የኾነውንና በቁዔት ያለውን፣ በአጠቃላይ “በእነዚህ
በኹለቱ ትእዛዛት ሕጉም ኹሉ ነቢያትም ተሰቅለዋል” በማለት ገቢረ ጽድቅ
ኹሉ ምን እንደ ኾነ በጥቂትና ግልፅ በኾኑ ቃላት አስተምሮናል (ማቴ.22፡
40)= ይኸውም በፍቅረ እግዚኣብሔርና በፍቅረ ቢጽ ይጠቃለላል ሲል
ነው። በሌላ ጊዜም፦ “እንግዲህ ሰዎች ሊያደርጉላችሁ የምትወዱትን ኹሉ
እናንተ ደግሞ እንዲሁ አድርጉላቸው፤ ሕግም ነቢያትም ይህ ነውና” ብሎአል
(ማቴ.7፡12)።
እነዚህ ትምህርቶች ለአንድ የቀን ሠራተኛ፣ ወይም ለአንድ አገልጋይ
ወይም ለአንዲት መበለት ወይም ለአንድ ሕፃን፣ ወይም የመረዳት ዓቅሙ
በጣም ዝቅተኛ ነው ለሚባለው ሰው ሳይቀር ለመረዳት በጣም ቀሊላንና
የማያስቸግሩ ናቸው። የእውነት ትምህርቶች እንደዚህ ናቸውና" አሁን
ያለው እውነታም ለዚህ ቀሊልነቷና የማታስቸግር ለመኾኗ ምስክሯ ብዙ
ነው። ሰዎች ኹሉ ምን ማድረግ እንዳለባቸው ተምረዋልና። መማር ብቻም
ሳይኾን እነዚህን ወንጌላውያን ኣህለውና አብነት አድርገው የሚኖሩም ብዙ
ናቸውና። በከተማ ወይም ሕዝብ በበዛበት ቦታ ብቻ ሳይኾን እነዚህን አብነት
አድርገው በገዳማት የሚኖሩም ብዙ ናቸውና።
አዎን! ወደ ገዳማት ስትኼድ ጥበብ መንፈሳዊ ተትረፍርፎ፣ ሥጋን የለበሱ
ሠራዊተ መላእክት _ ብርሃን ለብሰው ብርሃን ተጎናጽፈው፣ መንግሥተ
ሰማያትም በምድር ላይ ተገልጣ ትመለከታለህና። እነዚህ ዓሣ አሥጋሪዎችም
በወንጌል የጻፉልን [ስለዚሁ] መንግሥት ነው። ነገር ግን ለኹሉም ዕድሜ
በሚኾን ትምህርት ነው እንጂ ለሕፃናት እንደሚኾን እንደ ፈላስፎቹ ዓይነት
ትእዛዝ በመስጠት አይደለም የሚማሩአቸው ሰዎች ምግባር ትሩፋት ገንዘብ
ለማድረግ እንደ ፈላስፎቹ ብዙ ዓመታትን የሚፈጅ ሕግ በመሥራትም
አይደለም። የፈላስፎቹ ትምህርት እውነተኛ ትምህርት የሌለው፡ ጥቂት
ይገኝበት እንደ ኾነም እርሱን ለመማር የአንድ ሰው ዕድሜን የሚፈጅ ስለ
ኾነ የሕፃናት ዕቃ ዕቃ ጨዋታ ነውና፤ የዓሣ አሥጋሪዎቹ ትምህርት ግን
ረጅም ጊዜ የማይፈጅ እውነት ነውና።
ለዚህ መንግሥት የሚኾን ቦታ መንግሥተ ሰማያት፣ ሠሪው እግዚአብሔር፣
ሠራዔ ሕጉም እርሱ ራሱ እንደ ኾነ እነዚህ ዓሣ አሥጋሪዎች አስተምረዋል፤
የእነርሱ ኃላፊነት በርግጥ ይህ ነበርና። በዚህ መንግሥት ውስጥ ሲገቡ
የሚገኘው ሹመት ሽልማት ሲናገሩም የለምለም ዛፍ ወይም የወይራ ቅጠል
ጉንጉን እንዳይደለ፣ በሕዝብ አዳራሽ ውስጥ ገብቶ በዓል ማድረግ እንዳልኾነ፣
ወይም የነሐስ ሐውልት እንዳይደለ - እነዚህ ኹሉ ተራና መናኛ ነገሮች እንደ
ኾኑ - ከዚህ ይልቅም ወሰን ድንበር የሌለው ሕይወት፣ ውለደ እግዚአብሔር
መኾን፣ ከቅዳሴ መላእክት ጋር መደመር፣ በንጉሡ ዙፋን ቀኝ (ክብር)መቆም፣
ለዓለም ለዘለዓለምም ከክርስቶስ ጋር መኾን እንደ ኾነ ተናግረዋል። ስለዚሁ
መንግሥት መጽብሐኑ፣ ዓሣ አሥጋሪዎቹና ድንኳን ሰፊዎቹ ያስተማሩት
መመሪያ (ወንጌል) ለጥቂት ጊዜ ታይቶ የጠፋ አይደለም፤ እስከ ዛሬ ድረስ
ይነገራል [ይተረጎማልም ጭምር] እንጂ= በመኾኑም እንዲያውም ከዚህ
ዓለም ተለይተው ከኼዱ በኋላ በዚህ መንግሥት ሥር ለሚተዳደሩ ከዚህ
የሚበልጥ በጎ ነገር ያደርጉላቸዋል።
ይህ ሕገ ምስፍና [ወንጌል] ውጊያው ከሰዎች ጋራ አይደለም፤ ከአጋንንትና
ከረቂቃን ኃይላት ጋራ ነው እንጂ። በዚህ ውጊያ ለሚሳተፉ ኹሉ አለቃቸውም
ሰው አይደለም፤ መላእክትም አይደሉም፤ ራሱ እግዚአብሔር ነው እንጂ።
የእነዚህ ተዋጊዎች የጦር ዕቃ መሣሪያቸውም የሚጋደሉአቸውን ኃይላት ድል
ለመንሣት የተመቸ ነው። ከእውነትና ከጽድቅ ከእምነትና ጥበብንም በፍጹም
ኃይል ከመውደድ እንጂ ከእንስሳት ቆዳና ከብረት የተሠራ አይደለምና።
(፲፫) ስለዚህ ይህ መጽሐፍ (የማቴዎስ ወንጌል) የተጻፈው ከላይ ስንነጋገርበት ስለ
ነበረው ሕገ ምስፍና (መንግሥት) የተጻፈ ስለ ኾነ አሁን ልንነጋገርበት
የታሰበውም ያው ስለዚሁ ስለ ኾነ፥ ንዑድ ክቡር የሚኾን ማቴዎስ ስለዚህ
ነገር በግልጥ ሲያስተምር በነቂሐ ልቡና በሰቂለ ሕሊና ኾነን ልናደምጠው
ይገባናል። የተናገረው [የጻፈውም] ከልቡናው አንቅቶ ሳይኾን የዚህች ከተማ
[የመንግሥተ ሰማያት] ሠራዔ ሕግ የኾነው የጌታችን የኢየሱስ ክርስቶስ
ሕግ ነውና። በነቂሐ ልቡና በሰቂለ ሕሊና ኾነን ልናደምጠው ይገባናል
ብዬ መናገሬም በዚህች ከተማ ዕድል ፈንታ ጽዋ ተርታ ይኖረን ዘንድ፣
[ከፀሐይ ብርሃን ሰባት ዕጥፍ] ብርሃን ለብሰው ብርሃን ተጎናጽፈው እርስዋን
ወርሰው ከሚኖሩትና የማይጠፋ አክሊልም እየተጠባበቁ ካሉት ኹሉ ጋር
እንደመር ዘንድ ነው" ለብዙ ሰዎች ግን ከትንቢት መጻሕፍት ይልቅ ይሀ
ትምህርት (ወንጌል) ለመረዳት ቀላል ይመስላቸዋል ። ይህም ግን በዚያ
ውስጥ ያለውን የምሥጢር ጥልቀት የማያውቁ ሰዎች አባባል ነው። ስለዚሀ
ጌታችን ክርስቶስን መሪ አድርገን በዚህ ውስጥ ወደ ተጻፈው ውቅያኖስ
ስንገባ ነቅታችሁ ተግታችሁ ትከታተሉን ዘንድ እማልዳችኋለሁ
በቀላሉ ትረዱት ዘንድ ግን ሌሎች ቅዱሳት
የምንነግራችሁን ቃል
ዘንድ እንማጸናችኋለን
መጻሕፍትን ስንማማር እናደርገው እንደ ነበረ፡ ለዕለቱ የምንማማረውን
ክፍል አስቀድማችሁ አንብባችሁት ትመጡ
እንማልዳችኋለን" ይሀን ያደረጋችሁ እንደ ኾነም እንደ [ኢትዮጵያዊ
ጃንደረባው የምንነግራችሁን ነገር ለመረዳት ዝግጁ ያደርጋችኋል (ሐዋ.8
28) ፤ ለእኛም ሥራችንን እጅግ ያቀላጥፍልናል።
(፲፬) ምክንያቱም የሚነሡት ጥያቄዎች ብዙና ተደጋጋሚ ናቸው። ለምሳሌ ገና
ወንጌሉን ስንጀምር በአንድ ጊዜ ስንት ጥያቄዎች ተከታትለው ሊነሡ
እንደሚችሉ ተመልከቱ፦
●
አንደኛ፥ የክርስቶስ አባት ያልነበረው የጻድቁ ዮሴፍ የትውልድ ቍጥር
የተጻፈው ለምንድን ነው?
ኹለተኛ፥ የቅድስት ድንግል ማርያም የትውልድ ሐረግ በመጽሐፍ
ቅዱስ ውስጥ በግልፅ ያልተጻፈ ኾኖ ሳለ* ከእርስዋ [ከሥጋዋ ሥጋ
ከነፍስዋ ነፍስ ነሥቶ] የተወለደው ጌታችን ኢየሱስ ክርስቶስ የዳዊት
ሥር መኾኑ የሚታወቀው እንዴት ነው?
ሦስተኛ፥ እናቱ ቅድስት ድንግል ማርያም የተገኘችባቸው አባቶች
ወይም አያቶች ወይም ቅድመ አያቶች ሳይጠቀሱº ከጌታችን ልደት
ጋር ምንም ግንኙነት የሌለው ዮሴፍ የትውልድ ሐረጉ መጠቀሱ
ለምንድን ነው?
ከእነዚህ ነገሮች በተጓዳኝም እንዲህ ብሎ መጠየቅ ይገባል፦ ወንጌላዊው
ማቴዎስ የጌታችን የኢየሱስ ክርስቶስ ልደት ቍጥር ሲዘረዝር ወንዶችን
ጠቅሶ እየዘረዘረ ቆይቶ ሴቶችንም ጭምር የጠቀሰው ለምንድን ነው? ይሀን
ሲያደርግስ [የይስሐቅ ልደትን በተናገረ ጊዜ] ሳራን [ያዕቆብን ልደት
በተናገረ ጊዜ] የርብቃንı እነርሱንም የመሰሉ ሌሎች ታላላቅ ሴቶችን
ሳያነሣ' በጎ ባልኾነ ምግባር የሚታወቁትን ብቻ የማንሣቱ ምክንያት
ምን ሊኾን ይችላል? ለምሳሌ አንዷ በጋለሞታነትዋ ሌላዋ በዝሙት
ሥራዋ ሦስተኛዋ ደግሞ ከእስራኤል ወገን ሳትኾን ሕግ ያልፈቀደላትን
እንግዲህ ገና ወንጌሉን ከመጀመራችን ምን ያህል ጥንቃቄ እንደሚያሻን
ትıነዘባላችሁን? ነገር ግን ይህ የመጀመሪያው ክፍል፥ ከሌላው ክፍል ይልቅ
ግልፅ ያይደለ ብቻ ሳይኾን እንዲሁ የትውልድ ሐረግን ከመቍጠር ባላፈ
ሌላ ፋይዳ የሌለው የሚመስላቸው ብዙዎች አሉና ጥንቃቄ ያሻያዋል ብዬ
በእውነት ያለ ሐሰት እነግራችኋለሁ።
”ብቻ በመፈጸም ልጆችን በመውለድዋ የሚታወቁ ናቸውና። የኦርዮ
ሚስትን ትዕማርን ረዓብን ሩትን ስንመለከታቸው፡ አንዳቸው
ከእስራኤል ወገን ያይደሌ ሌላቸው ጋለሞታ የነበሩ አንዳቸው ደግሞ
ከገ ዘመዳቸው ጋር ርኵሰትን ፈጽመው የነበሩ ናቸው" ጻዊት ከኦርዮ
ሚስት ሰሎሞንን የወለደው በሕጋዊ ጋብቻ ሳይኾን የጋለሞታዎችን
(የጌጠኛ ወይዛዝርትን) ልብስ ለብሳ በተመለከታት ጊዜ፡ ሌላ ሰው
ክፉ ግብሩን እንዳያውቅበት ብሎ በድብቅ ባደረጉት ሩካቤ ነበርና።
ወንጌላዊው ግን ሌሎች ሴቶችን ሳያነሣ በጌታችን የትውልድ ቍጥር
ውስጥ እነዚህን ብቻ ጠቀሰ። ሌሎች ሴቶችን መጥቀስ ቢያሻው:
ኹሉንም እንኳን ባይኾን በክፉ ግብራቸው ሳይኾን በደግ ምግባራቸው
የሚታወቁትን ጥቂቶቹን መጥቀስ ይችል ነበርና።
ከዚህ በኋላም እንደ ገና ሌላ ነጥብ ልንጠይቅ ይገባናል። ወንጌላዊው
ሦስት ነገሥታትን ሳይጠቅሳቸው ያለፈው ስለ ምንድን ነው? ምናልባት
ስማቸውን ሳይጠቅስ ያለፈው በጎ ምግባር ስላልነበራቸው ነው እንዳንል፥
ልክ እንደ እነርሱ በጎ ግብር ያልነበራቸው ሌሎች ነገሥታትን መጥቀስ
ባላስፈለገው ነበርና።
ይህም ራሱ ሌላ ጥያቄ ነው፦ በሦስት ክፍል እያደረገ ዐሥራ አራት
ትውልዶችን እየዘረዘረ ቆይቶ ሦስተኛው ላይ ግን ዐሥራ አራት አድርጎ
ያልቈጠረው ስለ ምን ነው?
ወንጌላዊው ሉቃስስ ሌሎች ብዙ ስሞችን የጠቀሰው ለምንድን ነው?
ኹላቸውም አንድ አለመኾናቸው ብቻ ሳይኾን ቍጥራቸው ብዙ
የኾነው፣ ምንም እንኳን ወንጌላዊው ማቴዎስ Aክ እንደ ወንጌላዊው
ሉቃስ በዮሴፍ የፈጸመ ቢኾንም፥ ጥቂትና ልዩ የኾኑትን ያነሣው
ለምንድን ነው?
እንግዲህ፥ እንዴት ልንገልጠው እንደሚገባን ብቻ ሳይኾን ምን ምን
ነገሮችን ልንማር እንደሚገባን ለማወቅም እንደ ምን ያለ ንቃት እንደሚያሻን
ታያላችሁን? እንደዚህ ያሉ ምሥጢራትን መነጋገራችን እንዲሁ ተራ ነገር
አይደለምና" ከዚህ የሚከብዱ ሌሎች ምሥጢራትም ኣሉና። ለምሳሌ ከነገደ
ሌዊ የምትኾን ኤልሳቤጥ እንዴት የድንግል ማርያም ዘመድዋ ልትኾን
ቻለች?
ኾኖም ግን በአንድ ጊዜ ብዙ ነገሮችን ነግረናችሁ ዝንጋዔ እንዳናመጣባችሁ፥
የዛሬውን ትምህርታችን በዚህ እናሳርገው። እንዴት ማንበብ እንዳለባችሁ
ማነቃቃታችንንና ጥያቄዎቹን ብቻ መስማታችሁ ለዛሬ በቂያችሁ ነውና
የጥያቄዎቹን መልስ የምትሹ ከኾነ ግን እኛ ከመናገራችን በፊት በእናንተ
የሚወሰን ነው" እናንተ ነቅታችሁና ተግታችሁ ስትማሩ የምመለከታችሁ
ከኾነ እኔም የጥያቄዎቹን መልስ እነግራችሁ ዘንድ እተጋለሁና። እናንተ ልል
ዘሊላን ከኾናችሁና በነቂሐ ልቡና በሰቂለ ሕሊና ኾናችሁ የማትከታተሉ ከኾነ
ግን እኔም ምላካዊ ሕግን አክብሬ የሚከብደው አንቀጽንም ኾነ መልሱን
እሰውርባችኋለሁ እንጂ አልነግራችሁምና። በልብ መታሰቡ፣ በቃል መነገሩ
በቅዱሳት መጻሕፍትም መዘከሩ ከፍ ከፍ ይበልና ጌታችን፦ “የተቀደሰውን
ለውሾች አትስጡ፤ በእግራቸው እንዳይረግጡት ዕንቍአችሁንም በእሪያ ፊት
አታኑሩ” ብሎአልና (ማቴ.7፡6)
በእግሩ የሚረግጣቸው ግን ማን ነው? እነዚሀን ምሥጢራት ልዩና ቅዱስ
አድርጎ የማይቈጥራቸው ሰው ነው። “እነዚህን ነገሮች (ቃላተ ወንጌል)
ልዩና ቅዱስ አድርጎ የማይቈጥር ሰውስ እንደ ምን ያለ ጎስቋላ ሰው
ነው?” ተብሎ ሊጠየቅ ይችላል። በሰይጣን ትርኢት ቤቶች ጋለሞታ
ሴትን ለማየት ጊዜና ትኩረት ሰጥቶ የሚያሳየውን ትጋት ያህል እነዚህን
ኃይላተ ቃላት ለመመልከት ትኩረት የማይሰጥ ሰው ነዋ! ሕዝቡ ቀኑን
ሙሉ እዚያ ያሳልፋሉና፤ እኩይ ግብርን ለማየት ብለው ጥቂት የማይባል
የቤት ሥራቸውን ይተዋሉና፤ ከጋለሞታይቱ ሴት የሰሙትን ኹሉም አንድ
በአንድ በቃላቸው ይይዙታልና፤ ይህ ነፍሳቸውን የሚጎዳቸው ቢኾንም ቅሉ
ይዘው ይጠብቁታልና። እዚህ ለጥቂት ጊዜም ቢኾን እግዚአብሔር ሲናገ
ግን፥ ያቁነጠንጣቸዋልና [እነዚህን ቃላተ ወንጌል ልዩና ቅዱስ አድርገው
የማይቈጥሩት እነዚህ ናቸው]።
ስለዚህ አጥብቄ ልንገራችሁ! ከመንግሥተ ሰማያት ጋር ምንም አንድነት
የለንም፤ ሰማያዊ ዜግነታችን ከቃላት የዘለለ ሊኾን አልቻለም። ከዚህ
የተነሣም፥ወደዚያ ሊጥለን ፈልጎ ሳይኾን ከዚያ ኵነኔ እንድናመልጥ
ያስተምረን ዘንድ ሽቶ እግዚአብሔር ስለ ምረረ ገሃነም ተናገረን# እኛ
ግን የዚህን ተቃራኒ እናደርጋለን። ዕለት ዕለት ወደዚያ [ወደ ምረረ
ገሃነም] የሚወስደውን መንገድ ይዘን እንፋጠናለን። እግዚአብሔር፥ ቃሉን
እንድንሰማ ብቻ ሳይኾን እንድንተገብርም ቢያዝዘንም፥ እኛ ግን ለመስማቱም እንዘገያለን።
የምንዘገይ ከኾነ፣ እዚህ ለምናጠፋት እጅግ ጥቂት ጊዜ የምንቁነጠነጥና
ይህን እንድንተገብር የሚቀሰቅሱንን አምላካውያት ቃላትን ለመስማት
ትዕግሥት የለሾች ከኾንን፥ የታዘዝነውን የምንተገብረው እጃችንንም ለበጎ
ተግባር የምናነሣሣው ታዲያ እንዴትና መቼ ነው?
(፲፮) ተርታና መናኛ ነገሮችን በምንናገርበት ጊዜ በአጠገባችን ያሉ ሰዎች
እየሰሙን እንዳልኾነ ስናስተውል ግብራቸውን እንደ ስድብ እንቈጥረዋለን።
ነገር ግን እንደዚህ እያስተማረን ሳለ የተማርነውን ንቀን ሌላ መንገድ
ተመልክተን የምንኼድ እኛ እግዚአብሔን ለቍጣ እየቀሰቀስነው እንደ
ኾነ እንዝነዘባለንን?
እኛ ራሳችን ከእግዚአብሔር ከተማ ምን ያህል ርቀን እንዳለን የማናውቅ
ኾነንሳለ፡በዕድሜ ሽምገል ያለውንና ብዙ ሀገራትን ጎብኝቶ በዚያ
ስላያቸው የመወቻ ሜዳዎች [ስታዲየሞች] ስለ ከተሞቹ አቀማመጥና
ስለ ንድፋቸው በከተሞቹ ውስጥ ስላሉት የማረፊያና የመገባባያ ሥፍራዎች
አንድ በአንድ ሲነግረን አረጋዊውን ታግሠን የምንሰማው ስለ ምንድን
ነው? በእኛና በመንግሥተ ሰማያት ያለው ርቀት ምን ያህል እንደ ኾነ
ብናውቅ ኖሮ፡ ይህን ርቀት እናሳጥረው ዘንድ በተጣጣርን ነበር። እኛ ልል
ዘሊል ከኾንን ሰማያዊት ኢየሩሳሌምም ከእኛ የምትርቀው ምድር ከጠፈር
የሚርቀውን ያህል ብቻ አይደለምና፤ ከዚያም በላይ ትርቃለች እንጂ= እኛ
ንቁዎች ከኾንና የዓቅማችንን ያህል የምንፍጨረጨር ከኾነም በቅጽበት
ደጅዋ ድረስ እንቀርባለን። እነዚህ ርቀቶች የሚለኩት በዚህ ዓለም የርቀት
መለኪያ ሳይኾን በምናሳየው ገቢረ ጽድቅ ነውና።
ነገር ግን የዚህን ዓለም ነገሮች፥ የቅርቡም የጥንቱንም ታሪክ ጠንቅቀህ
ታውቃለህ። ከተማችንን ከጥንት አንሥተው ማን ማን እንደ ኣስተዳደሩአት
መቍጠር ትችላለህ። በከተማይቱ የተደረጉት ጨዋታዎች ዳኞቹ እነማን
እንደ ነበሩ፣ በዚያ ጨዋታ ማን አሸንፎ እንደ ተሸለመ አንድ በአንድ
ታውቃለህ። ከዚህ በፊት ስለ ነበሩት የጦር አለቆችና አንተን የማይመለከቱ
ሌሎች ብዙ ነገሮችን ታውቃለህ። “በዚህች (በእግዚአብሔር) ከተማ ማን
ማን እንዳገለገሉ፣ የመጀመሪያውና ኹለተኛው ሦስተኛውም እነማን እንደ
ነበሩ፣ እያንዳንዳቸው ለምን ያህል ጊዜ እንዳገለገሉ፣ ምን ምን ሥራዎችን
እንዳከናወኑ ታውቃለህ ወይ?” ብትባል ግን [በእውንስ ይቅርና] በሕልምህም
ቢኾን አስበኸው አታውቅም" ይህች ከተማ ስላሉአት ሕጎች ለመስማት
ስልቹ ነህ፡ [ኣንተ ራስህ ተግተህ ለማወቅስ ይቅርና] ሌሎች ሰዎች ሲነግሩህም
ለመስማት ትዕግሥቱ የለህም" እንግዲህ ንገረኝ! የሚባለው ነገር ለመስማት
እንኳን የማትመጣ ከኾነ ታዲያ ተስፋ የተደረጉልንን ክብሮች መውረስ
የምትችለው እንዴት ነው?
(፲፯) ነገር ግን ከዚህ በፊት ይህን ያላደረግነው ቢኾንም እንኳ ኑ አሁን ይህን
እናድርግ። አዎን! እግዚአብሔር ቢፈቅድ ወርቅንና ከወርቅም በላይ የኾኑ
ክብሮችን በውስጥዋ ወደ ያዘችው ከተማ ልንገባ ነውና፡ ኑ አብረን እንግባ!
ይመራን ዘንድ እጅግ የተወደደው ማቴዎስ አለና ኑ መሠረትዋን፣ በሰንፔርና
በዕንቍ የተዘጋጁ ደጆችዋንም እንመልከታቸው! እርሱ በሚያሳየን ደጅ ልንገባ
ነውና ይህን ለማየት እጅግ የተዘጋጀን ልንኾን ይገባናል" እግዚአብሔርም
በዚያች ከተማ ውስጥ ልል ዘሊል ኾኖ ያየውን ሰው ወደ ውጭ አውጥቶ
ይጥለዋልና የነቃን የተ”ን እንኹን" አዎን ከተማይቱ በእኛ ዘንድ እንዳሌ
[ምድራውያን] ከተሞች ለአደባባይና ለፍርድ ሽንጎ ተብላ የተከፋፈለች
ያይደለች፡ ይልቁንም ንጉሠ ሰማይ ወምድር ነግሦ የሚኖርባት [ባሰው ልብ
ያልታሰበች በሰው ዓይን ያልታየች በጆሮም ያልተሰማች] ዕፁብ ድንą
ናት" ስለዚህ አናቅጸ ልቡናችንን እንክፈት" ጆሮዎቻችንን እንክፈት
በእግረ ልቡናችን የከተማይቱን ደጅ ስንረግጥም በረዓድ በመንቀጥቀጥ
ኾኖ በእርስዋ ዘንድ ነግሦ ለሚኖረው ንጉሥ እንስገድ" የመጀመሪያው
አቀራረባችን ንጉሡን ለማስቈጣት (ለማሳዘን) ኃይል ነውና።
አሁን ደጆቹ እነሆ የተቆለፉ ናቸው" በተከፈቱ፡ ማለትም ምሥጢራቱ
በተገለጡ (በተተረጎሙ) ጊዜ ግን በዚያ ውስጥ ያለውን ውበት ታላቅነትን
እንመለከታለን። በዚያ ስትገባ፣ መንፈሳዊ ዓይን ሰጥቶ የሚመራህ ሰው አለ
- እርሱም ሊቀ መጸብሐኑ ማቴዎስ ነው። ንጉሡ የቱ ላይ እንደ ተቀመጠ
ከሠራዊቶቹ ወገኖች የትኞቹ በአጠገቡ እንደ ቆሙ
መላእክት በየት በኩል
እንዳሉ ሊቃነ መላእክት የቱ ላይ እንደ ኾኑ፣ ወደዚህች ከተማ ለሚገቡ
አዳዲስ ነዋሪዎች እንደ ምን ያለ ሥፍራ እንደ ተዘጋጀላቸው፣ ወደዚህ
የሚያደርሰው መንገድ የትኛው መንገድ እንደ ኾነ ምን ያህል መክሊት
እንደ ተቀበሉ የዚህች ከተማ የመጀመሪያዎቹ ነዋሪዎች እነማን እንደ ነበሩ፣
ከዚያ በኋላ እነማን እንደ ገቡ፣ ከዚያስ እነማን ተከትለው ወደዚያ እንደ
ደረሱ ያሳይሃል - ቅዱስ ማቴዎስ እነዚህ ኹሉ ስንት ነገዶች እንደ ኾኑ፣
ከእነዚህ ውስጥ ምን ያህሎቹ የሕግ መወሰኛ ምክር ቤት አባላት እንደ ኾኑ
ምን ያህሎቹም ልዩ ክብር እንዳላቸው ያሳይሃል!
ስለዚህ ወደ ከተማው ስንገባ በተቀደሰ አርምሞ እንጂ በሆታ ወይም በሁካታ
ኣይኹን። በተውኔት ቤት የንጉሥ ደብዳቤ በሚነበብበት ጊዜ ታላቅ የኾነ
ጸጥታ የሚሰፍን ከኾነ፥ ወደዚህች ከተማ ሲገቡ ደግሞ ከዚህ የበለጠ ነፍስና
እዝነ ልቡና በንቃትና ቀጥ ብለው ሊቆሙ ይገባቸዋልና" የሚነበበው ጦማር
የዚህ ዓለም ንጉሥ ያይደለ የቅዱሳን መላእክት ኣምላክ ጦማር ነውና"
ሰውነታችንን በዚህ መንገድ ያዘጋጀናት እንደ ኾነ ጸጋ መንፈስ ቅዱስ ታላቅ
ወደ ኾነ ፍጽምና ይመራናል፤ ወደ ንጉሡ ዙፋን አጠገብም ያደርሰናል።
ዛሬም ዘወትርም ለዘለዓለሙ ከባሕርይ አባቱ ከአብ ከባሕርይ ሕይወቱ
ከመንፈስ ቅዱስ ጋር ክብር ጌትነት ገንዘቡ የሚኾን ጌታችን ኢየሱስ
ክርስቶስ በለጋስነቱና ሰውን በመውደዱ ኹላችንም ክብሩን ለመውረስ የበቃን
ያድርገን' አሜን!'
