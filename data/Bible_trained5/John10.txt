ዮሐንስ አንድ ምልክት ስንኳ አላደረገም/ቊ41 እነዚህ ሰዎች ዮሐንስ
መጥምቅን ከኢየሱስ ክርስቶስ ጋር ሲያወዳድሩት ምንም ያደረገው አምላካዊ ተግባር
የለም። ኢየሱስ ክርስቶስ የእግዚአብሔር ልጅ ስለመሆኑ የመሰከረው ግን እውነት
ስለሆነ በኢየሱስ ክርስቶስ አመኑ።
ማር ዮሐንስ «እነዚህን ሰዎች ሲያደንቃቸው እንዲህ ይላል «ጌታችንን
የሚወዱት ሰዎች ከሊቃነ ካህናቱ በተለዩ ጊዜ ሕሊናቸው የጠራች ሆነች። መታዘዝ
ለሚገባቸውም ታዘዙ። እኛም ከክፉ ሕሊና ርቀን አምላካዊ ትምህርትን እንድንከተል
ይመክረናል ማር ዮሐንስ።42 በዚያም ብዙዎች በእርሱ አመኑ።1 እውነት እውነት እላችኋለሁ፥ ወደ በጎች በረት በበሩ የማይገባ በሌላ መንገድ ግን የሚወጣ እርሱ ሌባ ወንበዴም ነው፤
2 በበሩ የሚገባ ግን የበጎች እረኛ ነው።
3 ለእርሱ በረኛው ይከፍትለታል፤ በጎቹም ድምፁን ይሰሙታል፥ የራሱንም በጎች በየስማቸው ጠርቶ ይወስዳቸዋል።
በረኛው ይከፍትለታል/ቊ3 በረኛ ማለት በር የሚዘጋና የሚከፍት
በበሩ ላይ ሥልጣን ያለው ማለት ነው /2ኛሳሙ /4÷6 1ኛዜና 9÷21
2ኛዜና 31÷14 ኤር 35÷4 ማር 13÷34 ዮሐ 18÷16፡17/= በበሩ
ለሚገባው ለእውነተኛው መምህር በረኛው ይከፍትለታል ማለት፡ለኢየሱስ ክርስቶስ እግዚአብሔር አብ ይመሰክርለታል፣ ዮሐንስ መጥምቅ
ይመሰክርለታል፣መንገድ ይጠርግለታል፣መጻሕፍት ይመሰክሩለታል ማለት
ነው። ሌላው ትርጕም ለእውነተኛው የክርስቶስ አገልጋይ ለሆነው መምህር
መንፈስ ቅዱስ ምሥጢሩን ይገልጽለታል ማለት ነው።
የራሱንም በጎች በየስማቸው ጠርቶ ይወስዳቸዋል/ቊ3 ምሳሌውን
ስናይ በግ
በግ ጠባቂ ለበጎቹ ስም ያወጣል። መልካቸውን/ከረላቸውን/
ቀንዳቸውን፣ አካላቸውን በሚገልጥ ስም ይሰይማቸዋል። ኢየሱስ ክርስቶስም
ደቀ መዛሙርቱን ሐዋርያት፣ ሰብኣ አርድእት ብሎአቸዋል። ከሐዋርያትም
አንዳንዶቹን በአዲስ ስም ሰይሞአቸዋል። ለምሳሌ ስምዖንን ጴጥሮስ
ዲዲሞስን ቶማስ፣ ልብድዮስን ታዴዎስ ብሎ ሰይሞአቸዋል። የዘብዴዎስን
ልጆች ያዕቆብንና ዮሐንስንም በኣኔርጌስ ብሎአቸዋል" የነጎድጓድ ልጆች
ማለት ነው /ማር 3÷17/። የነጎድጓድ ልጆች ማለትም ምሥጢርን የሚናገሩ
ማለት ነው። ዛሬም ምእመናን በሚጠመቁበት ጊዜ የጌታችንን ስያሜ
መሠረት በማድረግ ወንዶቹ ገብረ ሥላሴ፣ ወልደ ሥላሴ ገብረ ኢየሱስ፡
ገብረ ክርስቶስ ወዘተ ተብለው ይሰየማሉ። ሴቶችም ወለተ ሥላሴ ፣ አመተ
ሥላሴ፣ ወለተ ክርስቶስ፣ አመተ ኢየሱስ ወዘተ እየተባሉ ይሰየማሉ።
ንባብ፡- የራሱንም ሁሉ ካወጣቸው በኋላ በፊታቸው ይሄዳል በጎቹም ድምፁን
ያውቃሉና ይከተሉታል" ከሌላው ግን ይሸሻሻለ እንጂ ኣይከተሉትም" የሌሎችን
ድምፅ አያውቁምና" ኢየሱስ ይህን ምሳሌ ነገራቸው" እነርሱ ግን የነገራቸው ምን
እንደሆነ አላስተዋሉም 
/ቍ4-6/።end
4 የራሱንም ሁሉ ካወጣቸው በኋላ በፊታቸው ይሄዳል፥ በጎቹም ድምፁን ያውቃሉና ይከተሉታል፤
በፊታቸው ይሄዳል/ቊ4 የበግ አጠባበቅ ስልት በየሀገሩ ይለያያል።
በአንዳንድ ሀገር በጎቹ በፊት ሁነው እረኛው በኋላ ይሆናል" ጌታችን ወንጌሉን
የሰበከው በኢየሩሳሌም ስለሆነ ምሳሌውን ያስቀመጠው በእስራኤላውያን የበግ
አጠባበቅ ስልት ነው። እንደምሳሌው አገላለጥ በኢየሩሳሌም በግ የሚጠብቁ
እረኞች ከበጎች በፊት ይሄዳሉ፣ በጎችም እረኞችን ይከተላሉ ማለት ነው።
ወደ ዋናው ቁም ነገር ስንመጣ እረኛ በበጎች ፊት እንደሚሄድ ኢየሱስ
ክርስቶስም ለምእመናን በፊት በፊታቸው ይሄዳል ይመራቸዋል። በፊታቸው
ይሄዳል ማለትም ክርስቲያኖች ሊሠሩት የሚገባቸውን ክርስቲያናዊ ሥራ
ከክርስቲያኖች ቀድሞ ይሠራል ማለት ነው። መሪ እንደመሆኑ እየሠራ
ያሳያል ማለት ነው።
ለምሳሌ መጠመቅ እንደሚገባን ለማስተማር ከእኛ በፊት ተጠመቀ /ማቴ
3÷13-17/። መጾም እንደሚገባንም ለማሳየት ከእኛ በፊት አርባ ቀንና አርባ
ሌሊት ጾመ /ማቴ 4÷2/። በሽተኞችንም መጠየቅ እንደሚገባን ለማስተማር
ብዙ በሽተኞችን ፈወሰ /ማቴ 4÷24፡25/። ኃጢአተኞችንም ወደ ንስሓ
መጥራት እንጂ ማራቅ ተገቢ እንዳልሆነ ለማስተማር በፈሪሳውያን ዘንድ
ከተጠሉት ከቀራጮችና ከኃጢአተኞች ጋር በላ /ማቴ 9÷9-13/= ትሑታን
መሆን እንደሚገባንም እርሱ ትሑት መሆኑን ነገረን፣ትሑትም ሆኖ አሳየን /
ማቴ 11÷29 ዮሐ 13፥ 1-17። ለተራቡትም ማዘንና መራራት እንደሚገባን
እርሱ እራርቶ የተራቡትንም አጥግቦ አሳየን /ማቴ 15÷32-39/ በትጋት
መጸለይ እንደሚገባንም ሊያስተምረን እርሱ በጌቴሴማኒ ሦስት ጊዜ መላልሶ
በመጸለይ አሳየን /ማቴ 26÷36-46/# ተዐጋሥያን ወይም ትዕግሥተኞች
እንድንሆንና በቀልን መተው እንደሚገባንም ሊያስተምረን የሚሰቅሉትንና
የሚቸነክሩትን ሰዎች ሳይበቀል «አባት ሆይ የሚያደርጉትን ያውቁምና
ይቅር በላቸው» /ሉቃ 23÷34/ በማለት የትዕግሥት ጀማሪ ሆነልን።
እነዚህንና እነዚህን የመሰሉ መንፈሳውያት ሥራዎችን ከሁሉ አስቀድሞ ስለ
ሠራ በበጎቹ (ምእመናን) በፊት በፊታቸው የሚሄድ እረኛ ተባለ።
በጎችም ድምፁን ያውቃሉና ይከተሉታል/ቊ4 ምሳሌውን ስናይ
የእረኛቸውን ወይም የባለቤታቸውን ድምፅ ለይተው የሚያውቁ እንስሳት አሉ።
ሁሉም እንስሳት ግን የሚያድሩበትን፣ የሚመገቡበትንና ውኃ የሚጠጡበትን
ቦታ ለይተው ያውቃሉ። እግዚአብሔር በኢሳይያስ አፍ እንዲህ ብሎ
ተናግሮአል «በሬ የገዢውን አህያም የጌታውን ጋጣ አወቀ» /ኢሳ 1÷3/ ወደ
ፍሬ ነገሩ ስንመጣ «በጎቹ ድምፁን ያውቃሉ» ማለት ምእመናን የኢየሱስ
ክርስቶስን ቃል የወንጌሉን ትምህርት ይለያሉ ማለት ነው። ማንን ማምለክ
ማንን መከተል እንደሚገባቸው ያውቃሉ።
5 ከሌላው ግን ይሸሻሉ እንጂ አይከተሉትም፥ የሌሎችን ድምፅ አያውቁምና።
ከሌላው ግን ይሸሻሉ እንጂ አይከተሉትም/ቊ5 የበጎች ባለቤ
ካልሆነው ማለት ነው።የእረኛቸውን ድምዕ ለይተው የሚያውቁ እንስሳት
ሌላውን ሰው አይከተሉትም። ምእመናንም የጌታቸውን የኢየሱስ ክርስቶስን
ድምፅ ስለሚያውቁ እኔ ክርስቶስ ነኝ ብሎ በክርስቶስ ስም የሚመጣውን ሁሌ
አይከተሉትም።
ማር ዮሐንስ «ሌላ በመባል የተገለጡት ከሃድያን አላውያን ናቸው።
ይሁዳና ተከታዮቹ ገሊላውያን ናቸው»ብሏል።
እኔ የበጎች በር ነኝ ማለቱ።
ንባብ- ኢየሱስም ደግሞ አላቸው፡- እውነት እውነት እላችኋለሁ እኔ የበጎች
በር ነኝ= ከእኔ በፊት የመጡ ሁሉ ሌቦችና ወንበዴዎች ናቸው- ዳሩ ግን በጎቹ
አልሰሙአቸውም። በሩ እኔ ነኝ በእኔ የሚገባ ቢኖር ይድናል። ይገባልም ይወጣልም
መሰማርያም ያገኛል። ሌባው ሊሠርቅና ሊያርድ ሊያጠፋም እንጂ ስለሌላ
አይመጣም፣ እኔ ሕይወት እንዲሆንላቸው እንዲበዛላቸውም መጣሁ 
/ቍ7-10/።end
6 ኢየሱስ ይህን ምሳሌ ነገራቸው፤ እነርሱ ግን የነገራቸው ምን እንደ ሆነ አላስተዋሉም።
7 ኢየሱስም ደግሞ አላቸው። እውነት እውነት እላችኋለሁ፥ እኔ የበጎች በር ነኝ።
እኔ የበጎች በር ነኝ/ቊ7 በር መግቢያ መሆኑ ይታወቃል። በጎች
የሚገቡበት በር እኔ ነኝ ማለት፡- ምእመናን ወደ መንግሥተ ሰማያት
የሚገቡበት በር እኔ ክርስቶስ ነኝ ማለቱ ነው።
8 ከእኔ በፊት የመጡ ሁሉ ሌቦችና ወንበዴዎች ናቸው፤ ዳሩ ግን በጎቹ አልሰሙአቸውም።
ከእኔ በፊት የመጡ ሁሉ ሌቦችና ወንበዴዎች ናቸው/ቊ8 ከኢየሱስ
ክርስቶስ በፊት ራሳቸውን ታላቅ አድርገው የተገለጡ ሐሰተኞች፣ ሌቦችና
ወንበዴዎች ነበሩ= እነዚህ ሌቦች የአይሁድ የሕግ መምህር ፈሪሳዊው
ገማልያል የገለጣቸው ቴዎዳስና የገሊላው ይሁዳ ናቸው።
ገማልያል ታሪካቸውን እንዲህ ብሎ ይተርካል «ከዚህ ወራት አስቀድሞ
ቴዎዳስ፡- እኔ ታላቅ ነኝ ብሎ ተነሥቶ ነበርና፡- አራት መቶ የሚያህሉ
ሰዎችም ከእርሱ ጋር ተባበሩ። እርሱም ጠፋ። የሰሙትም ሁሉ ተበተኑ
እንደምናምንም ሆኑ። ከዚህ በኋላ ሰዎች በተጻፉበት ዘመን የገሊላው ይሁዳ
ተነሣ። ብዙ ሰዎችንም አሸፍቶ አስከተለ። እርሱም ጠፋ የሰሙትም ሁሉ
ተበታተኑ» /የሐዋ 5÷33-39/። ገማልያል ከዚህ ወራት አስቀድሞ ሲል
ኢየሱስ ክርስቶስ ከመገለጡ በፊት ማለቱ ነው።
9 በሩ እኔ ነኝ፤ በእኔ የሚገባ ቢኖር ይድናል፥ ይገባልም ይወጣልም መሰማሪያም ያገኛል።
በእኔ የሚገባ ቢኖር ይድናል/ቊ9 በእኔ አምኖ ወደ ክርስትናው
ሃይማኖት የሚገባ ይድናል ማለቱ ነው።
ይገባልም ይወጣልም/ቊ9 ይገባል ማለት ወደ ክርስትናው ሃይማኖት
ሲሆን ይወጣል ማለት ደግሞ ወንጌልን ለመስበክ ከቤቱ ከሀገሩ ይወጣል
ወይም በክርስቶስ ስም ለመሰደድ መከራ ለመቀበል ለመሞት ይወጣል
ማለት ነው።
ነው።
መሰማርያም ያገኛል/ቊ9 በኢየሱስ ክርስቶስ ስም መከራ የሚቀበል
አማኝ ለዘለዓለም በሕይወት የሚኖርባት መንግሥተ ሰማያትን ያገኛል ሲል
10 ሌባው ሊሰርቅና ሊያርድ ሊያጠፋም እንጂ ስለ ሌላ አይመጣም፤ እኔ ሕይወት እንዲሆንላቸው እንዲበዛላቸውም መጣሁ።
ሌባው ሊሠርቅና ሊያርድ ሊያጠፋም እንጂ ስለ ሌላ አይመጣም/ቊ10
ሐሰተኛው መምሕር፣ ሐሰተኛው ክርስቶስ ምእመናንን ሊያስክድ፡ ገንዘባቸውን
ሊበላ ነው እንጂ ለመጠበቅ አይመጣም።
ንባብ፡- መልካም እረኛ እኔ ነኝ መልካም እረኛ ነፍሱን ስለ በጎቹ ያኖራል።
እረኛ ያልሆነው በጎቹም የእርሱ ያልሆኑ ሞያተኛ ግን ተኩላ ሲመጣ ባየ ጊዜ በጎቹን
ትቶ ይሸሻል። ተኩላም ይነጥቃቸዋል። በጎቹንም ይበትናቸዋል። ሞያተኛ ስለ ሆነ
ለበጎችም ስለማይገደው ሞያተኛው ይሸሻል
/ቍ11-13/።end
እረኛ፡- በብሉይ ኪዳን ሕዝበ እስራኤልን ሲመክሩ፣ ሲያስተምሩ
የነበሩት ካህናትና ትንቢት ሲናገሩ የነበሩት ነቢያት እረኞች ወይም
ጠባቂዎች ተብለዋል። «የሰው ልጅ ሆይ ለእስራኤል
ለእስራኤል ቤት ጠባቂ
አድርጌሃለሁ: ስለዚህ የአፌን ቃል ስማ ከእኔም ዘንድ አስጠንቅቃቸው»
ሕዝ3÷17 እንዲል። እግዚአብሔር የማያስተምሩትን፣ የማይመክሩትን፣
ሕዝቡን የማይጠብቁትን፣ በሕዝቡ ገንዘብ ራሳቸውን የሚንከባከቡትን ካህናት
እንዲህ ብሎ ወቅሶአቸዋል።«ራሳቸውን ለሚያሰማሩ ለእስራኤል እረኞች
ወዮላቸው። እረኞች በጎችን ያሰማሩ ዘንድ አይገባቸውምን? ጮማውን
ትበላላችሁ፣ ጠጉሩንም ትለብሳላችሁ፣ የወፈሩትን ታርዳላችሁ በጎቹን ግን
አታሰማሩም።የደከመውን አላጸናችሁትም፣ የታመመውንም አላከማችሁትም፣
የተሰበረውንም አልጠገናችሁትም፣ የባዘነውንም አልመለሳችሁትም፣
የጠፋውንም አልፈለጋችሁምትም፣ በኃይልና በጭቆናም ገዛችኋቸው፣
እረኛንም በማጣት ተበተኑ፣ ለምድርም ኣራዊት ሁሉ መብል ሆኑ ተበተኑም/
ሕዝ 34÷2-6/#
እግዚአብሔር በሕዝቡ ላይ የሚሾማቸውን ነገሥታትም እረኞች
ይላቸዋል« ቂሮስንም፡- እርሱ እረኛዬ ነው እርሱም ኢየሩሳሌምን ትታነጺያለሽ
ቤተ መቅደስም ይመሠረታል ብሎ ፈቃዱን ሁሉ ይፈጽማል /ኢሳ 44÷28/
ብሎታል።
ሕዝቡን በአግባቡ የማይመሩትን ነገሥታት ባለሥልጣናትንም
እግዚአብሔር በዘካርያስ አፍ እንዲህ ይላቸዋል «ዳግመኛም የሰነፍን እረኛ
ዕቃ ውሰድ። እነሆ በአገሩ ውስጥ እረኛ አስነሣለሁ፣ እርሱም የጠፋውን
አያስብም፣ የባዘነውን አይፈልግም የተሰበረውን አይጠግንም የዳነውንም
አይቀልብም። ነገር ግን የሰባውን ሥጋ ይበላል ሰኮናውንም ይቀለጣጥማል
መንጋውን ለሚተው ለምናምንቴ እረኛ ወዮለት» /ዘካ 11÷15-17/።
ላይ
ነገሥታቱንና ሕዝቡን በኃጢአታቸው ምክንያት በአንድ
ሊያጠፋቸው ሲፈልግም እንዲህ ይላል«በአንቺም እረኛውንና መንጋውን
እሰባብራለሁ» /ኤር 51÷23/።
ስለ ቸር እረኛ
11 መልካም እረኛ እኔ ነኝ። መልካም እረኛ ነፍሱን ስለ በጎቹ ያኖራል።
መልካም እረኛ ቸር ጠባቂ/ እኔ ነኝ/ቊ11
በብሉይ ኪዳን እራሱ እግዚአብሔር የሕዝቡ እረኛ እንደሆነና ሕዝቡን
እንደሚጠብቅ በሚከተሉት ጥቅሶች ተገልጾአል እግዚአብሔር እረኛዪ ነው
የሚያሳጣኝም የለም» /መዝ 22÷1/። መንጋውን እንደ እረኛ ያሰማራል
ጠቦቶቹን በክንዱ ሰብስቦ በብብቱ ይሸከማል /ኢሳ 40÷11/ «እረኛም
መንጋውን እንደሚጠብቅ ይጠብቃል በሉ /ኤር 31÷10/ «እግዚአብሔር
ጠባቂዬ ነው» /2ኛ ሳሙ 22÷3፡47/። « ዮሴፍን እንደ መንጋ የምትመራ
የእስራኤል ጠባቂ ሆይ አድምጥ በኪሩቤል ላይ የምትቀመጥ ተገለጥ» |መዝ
79÷1/። «እግዚአብሔር ከተማን ካልጠበቀ ጠባቂ በከንቱ ይተጋል» /መዝ
126÷1/ «እኔ እግዚአብሔር ጠባቂው ነኝ /ኢሳ 27÷3/።
በዚህ የወንጌል ክፍልም «መልካም እረኛ እኔ ነኝ » ማለቱ፡- በብሉይ
ኪዳን ሕዝቤን ስጠብቅ የነበርኩ አምላክ አሁንም በሐዲስ ኪዳን ሕዝቤን
ልጠብቅ መጥቻለሁ ማለቱ ነው። ስለ ኢየሱስ ክርስቶስ እረኝነት ወይም
ጠባቂነት ነቢዩ ዘካርያስ እንዲህ ብሎ ነበር« እረኛውን እመታለሁ የመንጋውም
በጎች ይበተናሉ» /ዘካ 13÷7 ማቴ 26 ÷31/። ኢየሱስ ክርስቶስ በተሰቀለ
ጊዜ ደቀ መዛሙርቱ መበተናቸውን ያመለክታል።
በሐዲስ ኪዳንም ቅዱስ ጳውሎስ እንዲህ ሲል ገልጾታል «በዘለዓለም
ኪዳን ደም ለበጎች ትልቅ እረኛ የሆነውን ጌታችንን ኢየሱስን» /ዕብ 13÷20/#
ቅዱስ ጴጥሮስም የሚከተለውን ብሏል «አሁን ግን ወደ ነፍሳችሁ እረኛና
ጠባቂ ተመልሳችኋል /1ኛ ጴጥ 2÷25/። ዮሐንስም በራእዩ «በዙፋኑ መካከል
ያለው በጉ እረኛቸው ይሆናልና ወደ ሕይወትም ውኃ ምንጭ ይመራቸዋል
/ራእ 7÷17/ ይላል።
ማር ዮሐንስ «መልካም እረኛ እኔ ነኝ በማለቱ የእረኝነትን (የጠባቂነትን)
ምልክት ነገረን»ይላል። ሁለተኛም «አንድ ጊዜ ራሱን በግ ብሎ ይሰይማል
ሌላ ጊዜ ደግሞ እረኛ ብሎ ይሰይማል፣ ወደ ጽድቅ ስለ መራን ራሱን እረኛ
ብሎ ይሰይማል፣ መሥዋዕት ስለ ሆነልንም በግ ብሎ ይሰይማል» ብሏል።
የኢየሩሳሌም ጳጳስ ዮብላንዮስ «መልካም እረኛ እኔ ነኝ» የሚለውን
«የእስራኤል ጠባቂ ሆይ አድምጥ» /መዝ 79 17 ከሚለው ጋር አገናኝቶ
«ዳዊት የእስራኤልን ጠባቂ ጠርቶት ነበር" ቸር ጠባቂ /መልካም እረኛ/ እኔ
ነኝ ብሎ መለሰለት» በማለት ያመሠጥራል።ተረፈ ቄርሎስን ይመልከቱ።
መልካም እረኛ ነፍሱን ስለ በጎቹ ያኖራል/ቊ11 ያኖራል ማለት
ነፍሱን ከሥጋው ሥጋውን ከነፍሱ ለይቶ ይሞታል ማለት ነው" ነፍሱን
ስለበጎቹ ማኖር &ረኛው መልካም የሆነበት መለያ ነው" ማንም በግ ጠባቂ
በጎቹን ለሕይወቱ ቤዛ ያደርጋል እንጂ ለበጎቹ ቤዛ አይሆንም" በጎቹን እየሽጠ
ልብስ ይገዛል እንጂ እርሱ ተሽጦ ለበጎቹ ምግብ አይገዛም" ማናቸውም የበግ
ባለቤት በበጎቹ ከየትኛውም ችግር ነጻ ይወጣል እንጂ በጎቹን ከመሽጥም
ከመታረድም ነጻ ኣያወጣቸውም።
ኢየሱስ ክርስቶስ ግን ለበጎቹ ለምእመናን ቤዛ(ለውጥ) ሆኖ የሞተ እረኛ
ነው /ማር 10÷45 ኤፌ 1÷7 1ኛ ጢሞ 2÷5፡6 ዕብ 9÷13/። እርሱ በሠላሳ
ብር ተሽጦ /ማቴ 27÷9/ በደሙ ዋጋ በጎቹን ምእመናንን የሚገዛ እረኛ ነው
/1ኛ ቆሮ 7÷23/። በበጎቹ የሚገለገል ሳይሆን በጎቹን የሚያገለግል እረኛ ነው
/ማቴ 20÷28/" በበጎቹ የሚበለጽግ ሳይሆን በጎቹን የሚያበለጽግበበጎቹ ነጻ
የሚወጣ ሳይሆን በጎቹን ነፃ የሚያወጣ እረኛ ነው /ሉቃ4÷17-20 ኢሳ61፥1/።
በጎቹን የሚያስር ሳይሆን ስለበጎቹ ሁለት እጆቹን የታሰረ እረኛ ነው። በጎቹን
ለመሥዋዕት አላቀረበም እርሱ ግን ለበጎቹ መሥዋዕት ሆኖ ቀረበ። ከእረኞቹ
ሁሉ የተለየ እረኛ ነውና መልካም እረኛ መባል ይገባዋል።
12 እረኛ ያልሆነው በጎቹም የእርሱ ያልሆኑ ሞያተኛ ግን ተኵላ ሲመጣ ባየ ጊዜ በጎቹን ትቶ ይሸሻል፤ ተኵላም ይነጥቃቸዋል በጎቹንም ይበትናቸዋል።
ሞያተኛ/ቊ12 ቅጥረኛ ማለት ነው፡- ምሳሌውን ስናይ የበግ ባለቤት
የሆነ ሰው እረኛ ቀጥሮ በጎቹን ሊያስጠብቅ ይችላል። የተቀጠረው ሞያተኛ
/እረኛ/ በጎቹን የሚነጥቅ ተኩላ በመጣ ጊዜ ከበጎቹ ሕይወት ይልቅ ለራሱ
ሕይወት ቅድሚያ ስለሚሰጥ በጎቹን ትቶ ይሸሻል። ሞያተኛ ቅጥረኛ የተባሉ
በሕዝብ ላይ የተሾሙ ካህናት፣ መምህራን፣ ሰባክያን ናቸው። በአግባቡ ካገለገሉ
እግዚአብሔር ዋጋቸውን ስለሚሰጣቸው ቅጥረኛው ተብለዋል። ግድ የለሽ
ከሆኑ ግን ተኩላ የተባሉት መናፍቃን፣ ከሃድያን ምእመናንን ከቤተ ክርስቲያን
ጉያ እየነጠቁ ሲወስዷቸው አይከላከሉም። ምእመናንን ስለመጠበቅ መነቀፍ፣
መሰደብ፣ መደብደብ ወይም መገደል አይፈልጉም።ራሳቸውን ያድናሉ እንጂ
ስለ ምእመናን አይሞቱም። እንደነዚህ ያሉትን መምህራን ነው «በጎቹም
የእርሱ ያልሆኑ ሞያተኛ ግን ተኩላ ሲመጣ ባየ ጊዜ በጎቹን ትቶ ይሸሻል»
የሚላቸው ጌታችን። ለበጎቹ የሞተው ክርስቶስ ብቻ ስለሆነ የበጎች ባለቤትም
እርሱው ብቻ ነው።
ንባብ- መልካም እረኛ እኔ ነኝ ኣብም እንደሚያውቀኝ እኔም አብን
እንደማውቀው የራሴን በጎች አውቃለሁ። የራሴም በጎች ያውቁኛል ነፍሴንም
ስለ በጎች አኖራለሁ ከዚህም በረት ያልሆኑ ሌሎች በጎች አሉኝ እነርሱን
ደግሞ ላመጣ ይገባኛል ድምፄንም ይሰማሉ። አንድም መንጋ ይሆናሉ
እረኛውም አንድ 
/ቍ14-16/።end
13 ሞያተኛ ስለ ሆነ ለበጎቹም ስለማይገደው ሞያተኛው ይሸሻል።
14-15 መልካም እረኛ እኔ ነኝ፥ አብም እንደሚያውቀኝ እኔም አብን እንደማውቀው የራሴን በጎች አውቃለሁ የራሴም በጎች ያውቁኛል፤ ነፍሴንም ስለ በጎች አኖራለሁ።
አብም እንደሚያውቀኝ/ቊ14 ኢየሱስ ክርስቶስ መልካም እረኛ መሆኑን፣
ነፍሱን ስለ በጎቹ ቤዛ የሚሰጥ ቸር እረኛ መሆኑን አብም ያውቃል። የምወደው
ልጄ ይህ ነው እርሱን ስሙት ብሎ መስክሮለታል /ማቴ 17፡6/ 3÷17/።
እኔም አብን እንደ ማውቀው/ቊ14 አብን በትክክል የሚያውቀው ኢየሱስ
ክርስቶስ ብቻ ነው። በእኛ በሰዎች ዓይን ሊታይ የማይችል አብን በአምላካዊ
ባሕርዩ የሚያየውና የሚያውቀው እርሱ ብቻ ነው። የግእዝ በግእዝ ትርጓሜ
«የአብና የወልድ መተዋወቅ በመለኮታዊ ሥልጣን አንድ መሆናቸውን
ያሳያል»ይላል።
የራሴን በጎች አውቃለሁ/ቊ14 የሚያምኑብኝን፣ የሚከተሉኝን ምእመናን
ለይቼ አውቃለሁ ማለቱ ነው።የአምስት ገበያ የሚያህል ሕዝብ እየተገፋፋ
ቢከተለውም አምነው የተከተሉት እነማን እንደሆኑ ለይቶ ያውቃቸዋል።
ጊዜያዊ ጥቅም ፈልገው የሚንጋጉትንም ያውቅወባቸዋል «የምትፈልጉኝ
እንጀራን ስለበላችሁና ስለ ጠገባችሁ ነው እንጂ ምልክቶችን ስላያችሁ
አይደለም» /ዮሐ 6÷26/ ብሏቸዋልና።
16 ከዚህም በረት ያልሆኑ ሌሎች በጎች አሉኝ፤ እነርሱን ደግሞ ላመጣ ይገባኛል ድምፄንም ይሰማሉ፥ አንድም መንጋ ይሆናሉ እረኛውም አንድ።
ከዚህ በረት ያልሆኑ ሌሎች በጎች/ቊ16 በረት የተባለች ኢየሩሳሌም
ናት። ከኢየሩሳሌም ውጭ በሌላው ዓለም የሚኖሩ ምእመናን አሉኝ ማለቱ
ነው። ኢየሱስ ክርስቶስ ወንጌልን የሰበከው በኢየሩሳሌም ነው" በኋላ ሐዋርያት
ዓለሙን ዙረው አስተምረው በኢየሱስ ክርስቶስ ስም የሚያሳምኗቸው፣
የሚያጠምቋቸው ምእመናን ናቸው ሌሎች በጎች የተባሉት። አንድም
በትውልዳቸው ከእስራኤላውያን ያልሆኑ ሌሎች አሕዛብም ያምኑብኛል ሲል
ነው።
አይሻዳድም «ያምኑበት ዘንድ ስላላቸው ስለ አሕዛብ መናገሩ ነው»
ብሏል" አይሻዳድ ለየት ያለ አሳብም አለው «ሰብአዊ ባሕርይ ስለሌላቸው
ስለ ዘጠኙ ነገደ መላእክት መናገሩ ነው» ብሏል።
መንጋ/ቊ16 የብዙ ላሞች የብዙ ፍየሎች የብዙ በጎችና የሌሎች ብዙ
እንስሳት መጠርያ ነው" በአንድ ላይ የሚውሉ፣ በአንድ ላይ የሚያድሩ፣
በአንድ ላይ የሚበሉና የሚጠጡ፣ አንድ እረኛ የሚጠብቃቸው በጎች አንድ
መንጋ ይባላሉ። ምሥጢሩ ግን አንድ መንጋ ይሆናሉ ማለት በትውልዳቸው
ከአይሁድ የሆኑት ምእመናንና በትውልዳቸው ከአሕዛብ የሆኑት ምእመናን
በክርስትናው ሃይማኖት አንድ ማህበር ይሆናሉ፣ አንድ ክርስቶስን ይከተላሉ፣
በአንዲት ቤተክርስቲያን ይሰበሰባሉ ማለት ነው።
እረኛውም አንድ/ቊ16 አንድ መንጋ አንድ ማህበር የሆኑትን ምእመናን
አንድ እረኛ ኢየሱስ ክርስቶስ ይጠብቃቸዋል።ጌታችን ሐዋርያትንም
«መምህራችሁ አንድ ስለሆነ እናንተ
ስለሆነ እናንተም ሁላችሁ ወንድማማች ናችሁ፣
አባታችሁ አንዱ እርሱም የሰማዩ ነውና» /ማቴ 23፥8:9/ ብሏቸዋል።
በፈቃዱ እንደሚሞትና በአምላካዊ ሥልጣኑ እንደሚነሣ
ንባብ- ነፍሴን ደግሞ አነሣት ዘንድ አኖራለሁና ስለዚህ አብ
ይወደኛል። እኔ በፈቃዴ አኖራታለሁ እንጂ ከእኔ ማንም አይወስዳትም።
ላኖራት ሥልጣን አለኝ ደግሞም ላነሣት ሥልጣን አለኝ ይህችን ትእዛዝ
ከአባቴ ተቀበልሁ 
/ቍ17-18/።end
17 ነፍሴን ደግሞ አነሣት ዘንድ አኖራለሁና ስለዚህ አብ ይወደኛል።
አኖራለሁ/ቊ17 አኖራለሁ የሚለው ቃል ራሱን በመስቀል ላይ
ማኖሩን ወይም ማዋሉን ያመለክታል። የአንድምታ ተርጓምያንም «ነፍሴን
ከሥጋዬ ለይቼ በገነት አኖራታለሁ ሥጋዬንም ከነፍሴ ለይቼ በመቃብር
አኖራታለሁ» ሲል ነው ብለው ተርጕመዋል።
18 እኔ በፈቃዴ አኖራታለሁ እንጂ ከእኔ ማንም አይወስዳትም። ላኖራት ሥልጣን አለኝ ደግሞም ላነሣት ሥልጣን አለኝ ይህችን ትእዛዝ ከአባቴ ተቀበልሁ።
በፈቃዴ አኖራታለሁ/ቊ18 ሰውነቱን ለመከራው አሳልፎ የሚሰጣት
በፈቃዱ ነው" ነፍሱን ከሥጋው የሚለያትም በፈቃዱ ነው።
ከእኔ ማንም አይወስዳትም/ቊ18 ይህ ቃል በሉቃስ ወንጌል /ም 23
ቁ 46/ ላይ «አባት ሆይ ነፍሴን በእጅህ አደራ እሰጣለሁ» ከሚለው ቃል ጋር
የሚቃረን ይመስላል። ሆኖም በሉቃስ ወንጌል እንደተመዘገበው «አባት ሆይ
ነፍሴን በእጅህ አደራ እሰጣለሁ» ማለቱ- የምእመናንን ነፍስ እግዚአብሔር
የሚቀበል መሆኑን ለማስረዳት ነው እንጂ የክርስቶስ ነፍስ ተወሰደች ማለት
አይደለም።
ሥልጣን አለኝ/ቊ18 በመስቀል ላይ ነፍሱን ከሥጋው የመለየት እና
በሦስተኛው ቀን ነፍሱን ከሥጋው ጋር አዋሕዶ የመነሣት ሥልጣን የራሱ
የባሕርዩ ነው።
ይህችን ትእዛዝ ከኣባቴ ተቀበልሁ/ቊ18 በሥጋ መገለጡ፣ ሰው መሆኑ
መከራ መቀበሉ፣ መሞቱ፣ በትንሣኤው ለምእመናን በኵር/ጀማሪ/ መሆኑ
በአጠቃላይ እኛን ለማዳን የፈጸመው አገልግሎቱ መታዘዝ ይባላል። ይህን
ሁሉ ያደረገው ከአብ ጋር አንድ በሆነ ፈቃድ ስለሆነ «ይህችን ትእዛዝ
ከአባቴ ተቀበልሁ» ይላል።
ማር ዮሐንስ «ይህችን ትእዛዝ ከአባቴ ተቀበልሁ ማለቱ የእግዚአብሔር
ልጅ አይደለም የሚሉትን ሊያሳፍራቸው ነው» ብሏል።
አይሁድ ለሁለተኛ ጊዜ ስለ መለያየታቸው
ንባብ፡- እንግዲህ ከዚህ ቃል የተነሣ በአይሁድ መካከል እንደገና መለያየት
ሆነ# ከእነርሱም ብዙዎች- ጋኔን አለበት አብዶአልም፡ ስለ ምንስ ትሰሙታላችሁ?
አሉ። ሌሎችም :- ይህ ጋኔን ያለበት ሰው ቃል ኣይደለም፡ ጋኔን የዕውሮችን
ዓይኖች ሊከፍት ይችላልን? አሉ 
/ቍ19-21/።end
19 እንግዲህ ከዚህ ቃል የተነሣ በአይሁድ መካከል እንደ ገና መለያየት ሆነ።
እንደ ገና መለያየት ሆነ/ቊ19 አይሁድ ኢየሱስ ክርስቶስን በመደገፍና
ባለመደገፍ ብዙ ጊዜ ይለያያሉ" አሁንም ደጋፊዎችና ነቃፊዎች ተለያዩ
ነው የሚለን ዮሐንስ# የተለያዩት ጋኔን አለባትና የለበትም በሚል ነው።
ጋኔን አድሮበታል የሚሉት እንዳያስተውሉ ጋኔን የሸፈናቸው ናቸው። ጋኔን
በውስጣቸው ስለሞላ የተረፈው በአንደበታቸው ተገለጠ ማለት ነው። ጌታም
ሲያስተምር « በልብ ሞልቶ ከተረፈው አፍ ይናገራልና» ብሏል /ማቴ12÷34
:35/። አስተዋች ግን ጋኔን የዕውሮችን ዓይኖች ሊከፍት ይችላልን? የሚል
ጥያቄ አቀረቡላቸው" እንደ እውነቱ ከሆነ ጋኔን የሚታወቀው ጤነኛውን
በሽተኛ ሲያደርግ ነው /ማር 9÷17: 18/።
ስለ ሕንጻው መታደስ
ንባብ፡- በኢየሩሳሌምም የመቅደስ መታደስ በዓል ሆነ ክረምትም ነበር=
ኢየሱስም በመቅደስ በሰሎሞን ደጅ መመላለሻ ይመላለስ ነበር። አይሁድም እርሱን
ከበው እስከመቼ ድረስ በጥርጣሬ ታቆየናለህ አንተ ክርስቶስ እንደሆንህ ገልnህ
ንገረን አሉት። ኢየሱስም መለሰላቸው እንዲህ ሲል፡- ነገርኋችሁ አታምኑምም፡ እኔ
በአባቴ ስም የማደርገው ሥራ ይህስለእኔ ይመሰክራል። እናንተ ግን እንደ ነገርኋችሁ
:ከበጎቼ ስላልሆናችሁ አታምኑም" በጎቼ ድምፄን ይሰማሉ እኔም አውቃቸዋለሁ።
ይከተሉኝማል። እኔም የዘለዓለም ሕይወትን እሰጣቸዋለሁ፡ ለዘለዓለምም አይጠፉም፡
ከእጄም ማንም አይነጥቃቸውም። የሰጠኝ አባቴ ከሁሉ ይበልጣል ከአባቴም እጅ
ማንም ሊነጥቃቸው አይችልም። እኔና አብ አንድ ነን
/ቍ22-30/።end
20 ከእነርሱም ብዙዎች። ጋኔን አለበት አብዶአልም፤ ስለ ምንስ ትሰሙታላችሁ? አሉ።
21 ሌሎችም። ይህ ጋኔን ያለበት ሰው ቃል አይደለም፤ ጋኔን የዕውሮችን ዓይኖች ሊከፍት ይችላልን? አሉ።
22 በኢየሩሳሌምም የመቅደስ መታደስ በዓል ሆነ፤
የመቅደስ መታደስ በዓል/ቊ22 የወንጌል አንድምታ ትርጓሜን
የተረጐሙ ሊቃውንት አባቶች የመቅደስ መታደስ በዓል የተባለበትን
ምክንያት ለመግለጽ የሚከተለውን ታሪክ ይተርካሉ፡208
አልዓዛር የተባለ ካህን አይሁድን በሚያስተዳድርበት ዘመን የጽርዕ ሰው
አንጥያኮስ መጥቶ አይሁድን ወረራቸው" ከሀገራቸውም አስወጣቸው። ወደ
ቤተ መቅደሳቸውም ገብቶ በግ በሚሰዉበት ቦታ ላይ አይሁድ የሚጸየፉትን
እርያ የተባለውን እንስሳ ሰዋበት" የኪሩብ ስዕል በሚቆምበት ቦታ ላይም እርሱ
የሚያመልከውን የፀሐይ ስዕል አቆመበት" ከሦስት ዓመት ከመንፈቅ በኋላም
ተዋግተው አሸንፈው ወደ ከተማቸው ሲገቡ ቤተ መቅደሳቸውን አርክሶት
አገኙት" ህልዳና የምትባል ነቢይት አንጥያኮስ የሰዋበትን ጠራርጋችሁ
አውጥታችሁ አንጽታችሁ እንደቀድሞው የበግ መሥዋዕት ሠውበት ስዕለ
ኪሩብንም አቁሙበት ብላቸዋለችእንደ ነገረቻቸው አድርገዋል። ቤተ
መቅደሱ የታደሰበት የነጻበት በዓል ይከበር ነበር። ወቅቱም ክረምት ነበር።
ታሪኩ በዚሁ ወንጌል በአንድምታው ትርጓሜ ላይ ይገኛል።
ዜና አይሁድ የተባለው መጽሐፍ ደግሞ «የማታትያ ልጅ ይሁዳ ተዋግቶ
አንጥያኮስን አሸንፎ ሕዝቡ እግዚአብሔርን እንዲያመልኩ መከራቸው።
ሕዝቡ አንጥያኮስ እርያ የሰዋበትን ቦታ ጠርገው፣ አጥበው፣ አንጽተው
አዲስ መሰዊያ ሠርተዋል።አንጽሖተ ቤተመቅደስ ያደረጉበት/
ቤተመቅደሱን ያነጹበት/እና አዲስ መሠዊያ የሠሩበትን ቀን በየዓመቱ
ያከብሩት ነበር» ይላል።
የግእዝ በግእዝ ትርጓሜ ወንጌል «አንጥያኮስ አራት እልፍ /40000/
መቃብያንን እንደማረh ይናገራል። ቤተ መቅደሱም ፈት ሁኖ እሾህና
አሜከላ በቅሎበት እንደነበርና በኋላ ግን መቃብያን ተመልሰው ታሕሣሥ 8
ቀን እንዳደሱትና ከዚያ በኋላ ያደሱበት ቀን እንደሚከበር ይገልጻል።
23 ክረምትም ነበረ። ኢየሱስም በመቅደስ በሰሎሞን ደጅ መመላለሻ ይመላለስ ነበር።
በሰሎሞን ደጅ መመላለሻ/ቊ23 /የሐዋ 3÷11/
ሰሎሞን ቤተ መቅደሱን በሠራ ጊዜ ወደ ቤተ መቅደሱ መግቢያ
መድረክ ሠርቶ ነበር /1ኛ ነገ 6÷29-31/። አንድምታው ትርጓሜያችን የብረት
መደብ ይላል። መደብ የመሰለ እርከን መውጫ መውረጃ እንደማለት ነው።
ሰሎሞን የሠራውን ታላቁን ቤተ መቅደስ ባቢሎናውያን አቃጥለውታል
/2ኛነገ 25÷9/። ኢየሱስ ክርስቶስ የተመላለሰው በዘሩባቤል ጊዜ በተሠራው
ቤተ መቅደስ ነው።ስለቤተመቅደሱ አሠራር /በም 2፥20/ ላይ ያለውን
ይመልከቱ። የሰሎሞን መመላለሻ ሊባል የቻለው ግን ሰሎሞን እንደ ሠራው
እንደ መጀመሪያው ቤተ መቅደስ መመላለሻ ተደርጎ የተሠራ በመሆኑ
0ሰሎሞን ስም ስለሚጠራ ነው።
24 አይሁድም እርሱን ከበው። እስከ መቼ ድረስ በጥርጣሪ ታቆየናለህ? አንተ ክርስቶስ እንደ ሆንህ ገልጠህ ንገረን አሉት።
እስከ መቼ ድረስ በጥርጣሬ ታቆየናለህ/ቊ24 ጥርጣሬ፡-ተጠራጠረ
ከሚለው የወጣ ሲሆን ማመንታት ማወላወል፣ ሁለት ልብ መሆንና መጠራጠር
ማለት ነው። አይሁድ ስለ ኢየሱስ ክርስቶስ ያመነቱ ነበር። ክርስቶስ ይሆን?
ወይስ የዮሴፍ ልጅ ይሆን? እያሉ ይጠራጠሩ ነበር። እስከመቼ ድረስ በጥርጣሬ
ታቆየናለህ ክርስቶስ እንደ ሆንህ ገልጠህ ንገረን የሚል ጥያቄም አቀረቡለት።
ጌታችንም እንደ ዮሐንስ እኔ ክርስቶስ አይደለሁም አላለም«ነገርኋችሁ
አታምኑም» በማለት ክርስቶስ መሆኑን በግልጽ ነገራቸው"
25 ኢየሱስም መለሰላቸው፥ እንዲህ ሲል። ነገርኋችሁ አታምኑምም እኔ በአባቴ ስም የማደርገው ሥራ ይህ ስለ እኔ ይመሰክራል፤
በአባቴ ስም የማደርገው ሥራ/ቊ25 በአባቴ ስም የማደርገው የሚለው
ታንን ማንሳቱን በሽተኞችን መፈወሱንና በተአምራት የሚሰራውን ሥራ
ሁሉ ነው። የእግዚአብሔር ልጅ ክርስቶስ ለመሆኔ ሥራዬ ይመሰክራል
ማለቱ ነው።
26 እናንተ ግን እንደ ነገርኋችሁ ከበጎቼ ስላልሆናችሁ አታምኑም።
ከበጎቼ ስላልሆናችሁ አታምኑም/ቊ26 በእኔ ከሚያምኑት ከምእመናን
አይደላችሁም ሲል ነው። ወደ ፊትም ባለማመን እንደሚጸኑ የልባቸውን
ጥንካሬ ስለሚያውቅ አታምኑም አላቸው። ኢየሱስ ክርስቶስ የሚያምኑበትንና
የማያምኑበትን ሰዎች ለይቶ ያውቃቸዋል" የአንደበታቸውን ብቻ ሳይሆን
የልባቸውንም ያውቃል /ዮሐ 2÷24-25/።
27 በጎቼ ድምፄን ይሰማሉ እኔም አውቃቸዋለሁ ይከተሉኝማል፤
28 እኔም የዘላለም ሕይወትን እሰጣቸዋለሁ፥ ለዘላለምም አይጠፉም፥ ከእጄም ማንም አይነጥቃቸውም።
ከእጄም ማንም አይነጥቃቸውም/ቊ28 የሚለውና ከአባቴም
እጅ ሊነጥቃቸው ማንም አይችልም የሚለው በጎች የተባሉት ምእመናን
በእግዚአብሔር አብ እና በልጁ በኢየሱስ ክርስቶስ ሥልጣን የሚጠበቁ
መሆናቸውን ያሳያል።
29 የሰጠኝ አባቴ ከሁሉ ይበልጣል፥ ከአባቴም እጅ ሊነጥቃቸው ማንም አይችልም።
የሰጠኝ አባቴ ከሁሉ ይበልጣል/ቊ29 በጎቹ የወልድ ብቻ አይደሉም
የአብም ናቸው። በኢየሱስ ክርስቶስ የሚያምኑት ምእመናን የእግዚአብሔር
አብም ገንዘቦች (ፍጥረቶች) መሆናቸውን ለመግለጽ ነው። ወልድ ተቀባይ
ሆኖ መገለጹ ግን ሥጋ መልበሱን ለማመልከት ነው።
30 እኔና አብ አንድ ነን።
እኔና አብ አንድ ነን/ቊ30 አንድ የሚሆኑት በባሕርይ፣ በሥልጣን፣ በችሎታ
በአምላክነት፣ በእግዚአብሔርነት፣ በıዥነት በዕውቀት፣ በመፍጠር፣ በመፍረድና
በመሳሰሉት ነው። ኢየሱስ ክርስቶስ ከእግዚአብሔር አብ ጋር አንድ ነን በማለቱ
የዮሴፍ ልጅ ይሆናል የሚል ግምት የነበራቸው አይሁድ በጣም ተናደዱ።
አይሁድ ጌታችንን ስለመጥላታቸው
ንባብ፡-ኣይሁድ ሊወግሩት ደግመው ደንጋይ አነሡ። ኢየሱስ- ከአባቴ
ብዙ መልካም ሥራ አሳየኋችሁ :እነርሱ ስለማናቸው ሥራ ትወግሩኛላችሁ? ብሎ
መለሰላቸው። አይሁድም- ስለ መልካም ሥራ አንወግርህም ስለ ስድብ አንተም
ሰው ስትሆን ራስህን አምላክ ስለ ማድረግህ ነው እንጂ ብለው መለሱለት ኢየሱስም
እንዲህ ብሎ መለሰላቸው እኔ-- አማልክት ናችሁ አልሁ ተብሎ በሕጋችሁ
የተጻፈ አይደለምን? መጽሐፉ ሊሻር አይቻልምና እነዚያን የእግዚአብሔር ቃል
የመጣላቸውን አማልክት ካላቸው የእግዚአብሔር ልጅ ነኝ ስላልሁ እናንተ አብ
የቀደሰውን ወደ ዓለምም የላከውን- ትሳደባለህ ትሉታላችሁን?
/ቍ31-36/።end
31 አይሁድ ሊወግሩት ደግመው ድንጋይ አነሡ።
32 ኢየሱስ። ከአባቴ ብዙ መልካም ሥራ አሳየኋችሁ፤ ከእነርሱ ስለ ማናቸው ሥራ ትወግሩኛላችሁ? ብሎ መለሰላቸው።
ከአባቴ ብዙ መልካም ሥራ አሳየኋችሁ/ቊ32 መልካም ሥራ የሚለው
በሽተኞችን መፈወሱን አጋንንትን ማውጣቱን፣ ሙታንን ማንሣቱን ሁሉንም የተአምራት
ሥራዎችን ነው።የሚያደርጋቸውን ተአምራት ሁሉ ከአብ ጋር አንድ በሆነ አምላካዊ
ሠልጣን ስለሚያደርጋቸው«ከአባቴ ብዙ መልካም ሥራ አሳየኋችሁ» ይላል።
ጌታችን የሚሠራቸውን ሥራዎች ሁሉ ከአብ ጋር እንደሚሠራቸው
በተደጋጋሚ ይገልጣል። በተደጋጋሚ መግለጡ የእግዚአብሔር ልጅ መሆኑን በብዙ
ማሳረጃዎች ለአይሁድ ለማስረዳት ስለፈለገ ነው።
33 አይሁድም። ስለ መልካም ሥራ አንወግርህም፤ ስለ ስድብ፤ አንተም ሰው ስትሆን ራስህን አምላክ ስለ ማድረግህ ነው እንጂ ብለው መለሱለት።
ራስህን አምላክ ስለ ማድረግህ/ቊ33 አይሁድ በኢየሱስ ክርስቶስ ላይ ድንጋይ
ያነሱት«እኔና አብ አንድ ነን» በማለቱ ነው። ስለመልካም ሥራህ አንወግርህም
ስለስድብ አንተም ሰው ስትሆን ራስህን አምላክ ስለማድረግህ ነው እንጂ በማለት
የሚወግሩት አምላክ ነኝ ብሎ ስለተናገረ እንደሆነ ተናግረዋል። ራሱን ከአብ ጋር
ማስተካከሉንም እግዚአብሔርን እንደ መስደብ ቆጥረውታል።
34 ኢየሱስም እንዲህ ብሎ መለሰላቸው። እኔ። አማልክት ናችሁ አልሁ ተብሎ በሕጋችሁ የተጻፈ አይደለምን?
እኔ አማልክት ናችሁ አልሁ/ቊ34 ይህን ቃል በመጀመሪያ የተናገረው
ነቢዩ ዳዊት ነው /መዝ 81÷6/። ኢየሱስ ክርስቶስ አምላክ መባል እንደሚገባው
ለአይሁድ ለማስረዳት ጠቀሰው። ዳዊት በመንፈስ ቅዱስ እንደሚናገርም ራሱ ኢየሱስ
ክርስቶስ መስክሮለታል /ማቴ 22÷43-45/። ይህ ቃል/ጥቅስ/ ሁለት ነገሮችን ግልጽ
ያደርግልናል።
1ኛ የኢየሱስ ክርስቶስን አምላክነት፡- ኢየሱስ ክርስቶስ «እኔ አማልክት ናችሁ
አልሁ» የሚለውን የዳዊትን አነጋገ የጠቀሰው ራሴን አምላክ ማድረግ ይገባኛል
ሲል ነው። ራስህን አምላክ አድርገሃል የሚል ተቃውሞ ከኣይሁድ በተሰነዘረ ጊዜ
የተናገርሁት ቃል የመጽሐፍ ቃል ነው ለማለት የዳዊትን ቃል ጠቀሰ። ራሱን አምላክ
ማድረግ እንደሚገባው በመዝሙረ ዳዊት በተጻፈው ቃል አረጋግጦ አስተማራቸው።
የግእዝ በግእዝ ትርጓሜ ወንጌል«እርሱ ጥንታዊ አምላክ ሲሆን ስለ ትሕትና
ራሱን ከነቢያት ጋር ያነጻጽራል» ይላል።
2ኛ የቅዱሳን የጸጋ አምላክነት፡- ቅዱሳን በጸጋ አማልክት እንደሚባሉ ነቢዩ
ዳዊት ቀድሞ በብሉይ hዳን የተናገረውን የአምላክነት ባለቤት የሆነው ኢየሱስ
ክርስቶስ በሐዲስ ኪዳን አጸናው። ቅዱሳን ነቢያት አማልክት ተብለዋል /መዝ
81 6:
35 መጽሐፉ ሊሻር አይቻልምና እነዚያን የእግዚአብሔር ቃል የመጣላቸውን አማልክት ካላቸው፥
የእግዚአብሔር ቃል የመጣላቸውን አማልክት ካላቸው/ቊ35 አማልክት
የተባሉት የእግዚአብሔር አምላክ ቃል ስለመጣላቸውና የአምላክን መልእክት
ለሕዝብ ስለአስተላለፉ ነው። ሙሴንም እኔ ለፈርዖን አምላክ አድርጌሃለሁ ብሎታል
/ዘጸ 7፥1/ የፈርዖን ፈጣሪ ነህ ማለቱ አይደለም። በፈርዖን ፊት አምላካዊ ሥራዬን
ትገልጣለህº ድንቅ ድንቅ ተአምራትን ታደርጋለህ ሲለው ነው እንጂ። ሐዋርያትንም
«በእኔ የሚያምን እኔ የማደርገውን ሥራ እርሱ ደግሞ ያደርጋል ከዚህም የሚበልጥ
ያደርጋል» /ዮሐ 14፥12/ ብሏቸዋል።
ነገር ግን ቅዱሳን አማልክት ሲባሉ እንደ እግዚአብሔር አምላክ ይሆናሉ
ማለት አይደለም። የጸጋ (የስጦታ) አምላክነት ነው ያላቸው" የዕውራ ዓይኖችን
የማብራት ጸጋ፣ ሸባዎችን የመፈወስ ጸ” አጋንንትን የማስወጣት ጸጋ፣ ሙታንን
የማስነሣት ጸጋ፣ የተለያዩ ተአምራትን ድንቅ ነገሮችን የማድረግ ጸጋ የተሰጣቸው
ቅዱሳን አማልክት ዘበጸ” ይባላሉ።
ቅዱስ ቄርሎስ «ፍጡራን የምንሆን እኛ የልዑል የእግዚአብሔር ልጆች
አማልክትም ተባልን። በባሕርያችን ግን አማልክት የሆን አይደለንም" ከእግዚኣብሔር
በተገኘ ክብር እንደ እሱ አማልክት ተባልን እንጂ» ይላል /ተረ ቄር ገጽ 469/።
መጽሐፉ ሊሻር አይቻልምና/ቊ35 «እኔ አማልክት ናችሁ አልሁ» የሚለው
ስለ ቅዱሳን የጸጋ አምላክነት የተነገረው ቃል የማይሻር ዘለዓለማዊ መሆኑን ያሳያል።
የእግዚአብሔር ቃል የመጣላቸውን/ቊ35 የእግዚአብሔር ቃል የመጣላቸው
የተባሉት ነቢያት ናቸው። ቃሉ ከእግዚኣብሔር መጣላቸው እንጂ ከራሳቸው
አልተገኘም። ሲናገሩትም «ጌታ እግዚአብሔር እንዲህ ይላል» /ሕዝ14÷21
16÷59/# የእግዚአብሔርም ቃል ወደ እኔ እንዲህ ሲል /መጣ /ሕዝ15÷1/ እያሉ
ይናገራሉ። እግዚአብሔር አምላካዊ መልእክቱን ስለ አስተላለፈባቸው አማልክት
ተባሉ። ቃሉ የመጣላቸው ነቢያት አማልክት ከተባሉ የቃሉ ባለቤት እኔ አምላክ
ነኝ ብል ለምን ይደንቃችኋል ማለቱ ነው።
36 የእግዚአብሔር ልጅ ነኝ ስላልሁ እናንተ አብ የቀደሰውን ወደ ዓለምም የላከውን። ትሳደባለህ ትሉታላችሁን?
ኣብ የቀደሰውን ወደ ዓለም የላከውን/ቊ36 ኣብ የቀደሰውና ወደ ዓለም
የላከው ኢየሱስ ክርስቶስ ነው። አብ የቀደሰው ማለት አማልክት ከተባሉት ከነቢያት
በበለጠ ሁኔታ ያከበረው ማለት ነው። አከበረው ማለትም አብ ክብር ሰጭ ወልድ
ክብር ተቀባይ ነው ማለት አይደለም። በአብ ዘንድ የአምላክነት ክብር እንዳለው
ለመግለጽ ነው። /በም 17፥11/ ላይ ጌታችን እግዚአብሔር አብን «ቅዱስ አባት
ሆይ» ብሎታል። እዚህ ላይ «አብ ወልድን ቀደሰው» ይላል። ይኸውም አብ ቅዱስ
ወልድም ቅዱስ መሆናቸውን ያመለክታል። ወልድ «ቅዱስ አባት ሆይ» ማለቱ
የአብን ቅድስና ለመግለጽ ነው። አብ የቀደሰውን በማለትም የራሱን ቅድስና ገለጠ።
ወደ ዓለም የላከውን የሚለውን /ም 12፥45ን ይመልከቱ/።
ንባብ- እኔ የአባቴን ሥራ ባላደርግ አትመኑኝ ፡ ባደርገው ግን እኔን ስንኳ ባታምኑ
ኣብ በእኔ እንደሆነ እኔም በአብ እንደሆንሁ ታውቁና ታስተውሉ ዘንድ ሥራውን እመኑ"
እንግዲህ ደግመው ሊይዙት ፈለጉ ከእጃቸውም ወጣ
/ቍ37-39/።end
37 እኔ የአባቴን ሥራ ባላደርግ አትመኑኝ፤
የአባቴን ሥራ ባላደርግ/ቊ37 አባቱ እግዚአብሔር መሆኑን በግልጽ
ተናግሮአል። እግዚአብሔር የሚሠራውን ድንቅ ሥራ፣ የአምላክነት ሥራ ካልሠራሁ
አትመኑኝ" የእግዚአብሔር ልጅ መሆኔን የሚገልጽ ሥራ ካላያችሁ አትቀበሉኝ
ሲል ነው።
አብ በእኔ እንደ ሆነ እኔም በአብ
እንደ ሆንሁ ታውቁና ታስተውሉ ዘንድ
38 ባደርገው ግን፥ እኔን ስንኳ ባታምኑ አብ በእኔ እንደ ሆነ እኔም በአብ እንደ ሆንሁ ታውቁና ታስተውሉ ዘንድ ሥራውን እመኑ።
ሥራውን እመኑ/ቊ38 ማንም ሰው ሊሠራው የማይችለውን ሥራ ከሠራሁ
የእግዚአብሔር ሥራ መሆኑን እመኑ። እግዚአብሔር አብ የእኔ አባት መሆኑን
እኔም የእግዚአብሔር አብ ልጅ መሆኔን እመኑ ማለቱ ነው።
ከእግዚአብሔር አብ ጋር አንድ መሆኑን ብዙ ጊዜ በቃል አስተምሯቸው
ነበር። አሁን ቃሌን ካላመናችሁ አምላካዊ ሥራዬን አይታችሁ እመኑ ይላቸዋል።
ከቃል ይልቅ ሥራ ማንነትን ይገልጣልና።
ማር ዮሐንስ «ይህን ሲተረጕም «የእኔ ሥራና የአብ ሥራ አንድ ነው ማለቱ
ነው። ቀዳማዊ ባሕርይ ግን ስውር(ኅቡዕ) ነው። ከሥራ የተነሣ ይገለጣል እንጂ።
በሥራ አንድ መሆናቸውም በባሕርይ ኣንድ መሆናቸውን ያመለክታል» ብሏል።
39 እንግዲህ ደግመው ሊይዙት ፈለጉ፤ ከእጃቸውም ወጣ።
ከእጃቸውም ወጣ/ቊ39 የሚያዝበት ጊዜ ስላልደረሰ አልተያዘም።በመለኮታዊ
ኃይል ከእጃቸው አመለጠ። ሊጥሉት ወደ ተራራ አፋፍ በወሰዱት ጊዜም በመካከላቸው
አልፎ ሄደ /ሉቃ 4÷29፡30/ «ሊይዙት ይፈልጉ ነበር ነገር ግን ጊዜው ገና ስላልደረሰ
ማንም እጁን አልጫነበትም /ዮሐ 7÷30/። ጊዜው ገና አልደረሰምና ማንም
አልያዘውም /ዮሐ 8÷20/ እንዲል። ሊወግሩት ድንጋይ ሲያነሱም ይሰወራቸውና
በመካከላቸው አልፎ ይሄድ ነበር /ዮሐ 8÷59/።
ወደ ዮርዳኖስ ማዶ ስለ መሄዱ
ንባብ፡- ዮሐንስም በመጀመሪያ ያጠምቅበት ወደ ነበረው ስፍራ ወደ ዮርዳኖስ ማዶ
እንደገና ሄደ" በዚያም ኖረ" ብዙ ሰዎችም ወደ እርሱ መጥተው- ዮሐንስ አንድ ምልክት
ስንኳ አላደረገም፡ ነገር ግን ዮሐንስ ስለዚህ ሰው የተናገረው ሁሉ እውነት ነበር አሉ።
በዚያም ብዙዎች በእርሱ አመኑ 
/ቍ40-42/።end
40 ዮሐንስም በመጀመሪያ ያጠምቅበት ወደ ነበረው ስፍራ ወደ ዮርዳኖስ ማዶ እንደ ገና ሄደ በዚያም ኖረ።
41 ብዙ ሰዎችም ወደ እርሱ መጥተው። ዮሐንስ አንድ ምልክት ስንኳ አላደረገም፥ ነገር ግን ዮሐንስ ስለዚህ ሰው የተናገረው ሁሉ እውነት ነበረ አሉ።
