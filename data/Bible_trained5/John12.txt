ንባብ- ከፋሲካም በፊት በስድስተኛው ቀን ኢየሱስ ከሙታን ያስነሣው
አልዓዛር ወደ ነበረበት ወደ ቢታንያ መጣ። በዚያም እራት አደረጉለት። ማርታም
ታገለግል ነበር አልዓዛር ግን ከእርሱ ጋር ከተቀመጡት አንዱ ነበር። ማርያምም
ዋጋው እጅግ የከበረ የጥሩ ናርዶስ ሽቱ ንጥር ወስዳ የኢየሱስን እግር ቀባች
በጠጉርዋም እግሩን አበሰች። ቤቱም ከናርዶስ ሽቱ ሞላ ነገር ግን ከደቀ መዛሙርቱ
አንዱ አሳልፎ ሊሰጠው ያለው የስምዖን ልጅ የአስቆሮቱ ይሁዳ- ይህ ሽቱ በሦስት
መቶ ዲናር ተሽጦ ለድሆች ያልተሰጠ ስለ ምን ነው? አለ። ይህንም የተናገረ ሌባ
ስለነበረ ነው እንጂ ለድሆች ተገድዶላቸው አይደለም፡ ከረጢትም ይዞ በውስጡ
ከሚገባው ይወስድ ስለነበረ ነው። ኢየሱስም ለምቀበርበት ቀን እንድትጠብቀው
ተዉአት ድሆችስ ሁልጊዜ ከእናንተ ጋር ይኖራሉና እኔ ግን ሁልጊዜ ከእናንተ ጋር
አልኖርም አለ/ቊ 1-8/።
ከፋሲካ በፊት በስድስተኛው ቀን- ፋሲካ ጌታችን የተያዘበት ዕለተ
ሐሙስ ነው። ከሐሙስ ጀምረን ወደ ኋላ ስንቆጥር ስድስተኛው ቀን ቅዳሜ
ይሆናል።ጌታቸን ቅዳሜ ወደ ቢታንያ መጣ።
ቢታንያ- የመጽሐፍ ቅዱስ መዝገበ ቃላት ቢታንያ ማለት «የበለስ
ቤት ማለት ነው።ከኢየሩሳሌም በስተ ምሥራቅ አምስት ኪሎ ሜትር ርቆ
ከደብረ ዘይት ወዲያ የሚገኝ መንደር» ይላል። ም1÷ቍ አንድንም
ይመልከቱ።
228
በዚያም እራት አደረጉለት፡- ጌታችን ወደ ቢታንያ መሄዱን ማቴዎስና
ማርቆስ ጽፈዋል" ማቴዎስ በለምጻሙ በስምዖን ቤት መቀመጡን ሲገልጽ
/ማቴ 26÷6/ ማርቆስም በለምጻሙ በስምዖን ቤት በማዕድ መቀመጡን
ይገልጻል /ማር 14÷3/። ስለሆነም እራት የተደረገው በስምዖን ዘለምጽ ቤት
ነው ማለት ነው።
መጽሐፈ ግብረ ሕማማት ግን እራት የተደረገው በማርያምና በማርታ
ቤት ነው ይላል። በእራቱ ግብዣ ላይ ማርታ ታገለግል እንደ ነበረች
አልዓዛርም ከጌታችን ጋር ከተቀመጡት አንዱ እንደ ነበረ፣ ማርያምም
የጌታችንን እግር ሽቱ እንደ ቀባችው ዮሐንስ ወንጌላዊ ነግሮናል።
ለምጻሙ ስምዖንና የአልዓዛር እኅቶች ጌታችንን ለማስተናገድ እንደ ተባበሩ
እንገነዘባለን። የለምጻሙ ስምዖን ቤትና የአልዓዛር እኅቶች ቤት በአንድ
አካባቢ ስለ ሆነ ግብዣውን በመተባበር አድርገውታል ማለት ነው።
ማርታ ታገለግል ነበር/ቊ2 የማርታ አገልግሎት ምግብ ማዘጋጀትና
ማቅረብ ነው።
አልዓዛር ግን ከእርሱ ጋር ከተቀመጡት አንዱ ነበር/ቊ2 አልዓዛር
hመቃብር ከተነሣ በኋላ ከኢየሱስ ክርስቶስ ጋር በማዕድ ተቀምጦ ሲበላ
መታየቱ በሙሉ ጤንነት ላይ የሚገኝ ፍጹም ሕያው መሆኑን ያስረዳል።
ናርዶስ- ማርያም የጌታችንን እግር የቀባችበት የሽቱ አይነት ነው።
እጅግ መልካም መዓዛ ያለው ዋጋው ውድ የሆነ ሽቱ ነው። ሰሎሞን «የኔ
ናርዶስ መዓዛውን ሰጠ» /መኃ 1÷12/ ይላል። «ቡቃያሽ ሮማንና የተመረጠ
ፍሬ ቆዕ ከናርዶስ ጋር ያለበት ገነት ነው። ናርዶስ ከቀጋ ጋር የሽቱ ሣርና
ቀረፋ ከልዩ ልዩ ዕጣን ጋር /መኃ 4÷13፡14/ በማለትም መልካም መዓዛውን
ይገልጣል።
በጠጉርዋም እግሩን አበሰች/ቊ3 ጠጉር ለሴት ልጅ ክብር እንደሆነ
ሐዋርያው ጳውሎስ ይናገራል /1ኛ ቆሮ 11÷14፡15/። ሴቶች ጠጉራቸውን
የሚንከባከቡት ውበታቸው ስለሆነ ነው።ማርያም ግን ምድራዊ ክብር
የምታገኝበትን ጠጉርዋን ናቀች። የኢየሱስ ክርስቶስንም እግር አበሰችበት።
ከዚህ በኋላ ምድራዊውን ክብር ንቃ ሰማያዊ፣ ዘለዓለማዊ ክብር የምትፈልግ
መሆንዋን ያሳያል።
ማቴዎስ በወንጌሉ /ም.26 ቍ 7 ላይ «ሽቱዉን በጌታችን ራስ
ላይ አፈሰሰችው» ይላል# ዮሐንስ ግን «የኢየሱስን እግር ቀባች» ነው
የሚለው።በመጀመሪያ በራሱ ላይ አፍስሳ በኋላ እግሩን ቀብታዋለች ማለት
ነው።
ስለ ይሁዳ ተቃውሞ
አሳልፎ ሊሰጠው ያለው የስምፆን ልጅ ያስቆሮቱ ይሁዳ/ቊ4 ይሁዳ
ተቃውሞውን የገለጠው ይህ ሽቱ በሦስት መቶ ዲናር ተሺጦ ለድሆች
ያልተሰጠ ስለምን ነው በሚል ምክንያት ነበር። ጌታችንም የልቡን ተንኮል
ስለ አወቀ «ድሆችስ ሁልጊዜ ከእናንተ ጋር ይኖራሉ» በማለት በድሆች
ማመካኘት እንደማይችል ነገረው።
ዮሐንስ ወንጌላዊም «ይህንም የተናገረ ሌባ ስለነበረ ነው እንጂ ለድሆች
ተገድዶላቸው አይደለም» በማለት የይሁዳ ተቃውሞ ከፍቅረ ንዋይ /ገንዘብን
ከመውደድ/ የተነሣ መሆኑን ይነግረናል።
የግእዝ በግእዝ ትርጓሜ ላይ አንድ መተርጕም «ይሁዳ ግን ስለሃይማኖቷ
ጽንዓት እርሷን ከማድነቅና ከመውደድ ይልቅ ጌታችንን ስላከበረችው አዘነ።
ገንዘብ ከመውደዱና ከመሳሳቱ የተነሣ ሽቱው በጌታችን አካል ላይ መደረጉን
ተቃወመ»ብሏል።
ለምቀበርበት ቀን እንድትጠብቀው ተውአት/ቊ7 ጌታችን ሽቱ
የቀባችው ሴት መልካም ሥራ መሥራቷን መሰከረላት። በይሁዳ ተቃው
ልቧ እንዳይሰበር ድጋፍ ሰጣት" ለምቀ0ርበት ቀን እንድትጠብቀው ተውኣት
በማለትም በመልካም ሥራዋ ተሠውሮ ያለውን ምሥጢር ገለጠ" ጌታችን
መድኃኒታችን ኢየሱስ ክርስቶስ ከአይሁድ ፋሲካ በፊት በስድስተኛው ÷
ወደ ቢታንያ እንደመጣና በዚያም እራት እንደተደረገለት ማርያምም ሽ+
እንደቀባችው ተገልጸአል።ሽቱውን ሲቀባ ለሞቱ ሰባት ቀን ቀርቶት ነበር።
በእስራኤላውያን ልማድ ሰው ከሞተ በኋላ በሦስተኛው ቀን ሽቱ ይቀባል።
ጌታችን ኢየሱስ ክርስቶስ ግን በሦስተኛው ቀን ስለሚነሣ የሽቱውን መቀባት
ሥርዓት ከመሞቱ በፊት በሕይወተ ሥጋ ሳለ አደረገው። ከተነሣ በኋላ
ማርያም መግደላዊት ሽቱውን አዘጋጅታ ለመቅባት ስትቀርብ«አትንኪኝ»
ብሎ ይከለክላታል /ዮሐ 20÷14-17/።
ጌታችን መድኃኒታችን ኢየሱስ ክርስቶስን ሽቱ የቀቡት ሴቶች ሁለት
ናቸው።
1ኛዋ በሉቃስ ወንጌል /ም 7÷36-50/ የተገለጠችው ኃጢኣተኛዋ ሴት
ናት። ስሟም በወንጌል አልተገለጠም።
በስንክሳር ላይ የተጻፈው ታሪክ ግን ስሟን ማርያም ብሎ በመግለጥ
«የማርያም የዕረፍቷ መታሰቢያ» በማለት የሕይወት ታሪኳን እንደሚከተለው
መዝግቦ ይገኛል።
«ይህችም ቅድስት ኑሮዋን በዝሙት ያሳለፈች ኃጢአተኛ ነበረች።
በአንዲትም ቀን እንደልማዷ ተሸልማ አጊጣ ሽቱም ተቀብታ ፊቷን በመስታወት
ተመለከተች። ውበቷን እያደነቀች ለአንድ ሰዓት ያህል ቆየች። ከዚህ በኋላ
በጎ አሳብ በውስጧ መጣ። ሞትንና የዚህን ዓለም ማለፍ አሰበች። ጌታችን
መድኃኒታችን ኢየሱስ ክርስቶስ ኃጢአተኞችን እንደሚቀበልና ኃጢአትን
እንደሚያስተሠርይ ሰምታ ገንዘቧን ወስዳ የአልባስጥሮስን ሽቱ ገዝታ በስምዖን
ቤት ለምሳ ተቀምጦ ሳለ ወደጌታችን ሄደች" ጌታችንም የፍቅርዋን ጽናት
አይቶ በደሏን ተወላት» ይላል። የካቲት 6 ቀን የሚነበበው ስንክሳር
በሉቃስ ወንጌል የተመዘገበው በሦስቱ በማርቆስ፣ በሉቃስ፣ በዮሐንስ
ከተመዘገበው የተለየ ነው፡-የሚከተሉትን ዝርዝሮች እንመልከት።
1ኛ ጌታችን በማዕድ የተቀመጠው በፈሪሳዊው በስምዖን ቤት መሆኑ
በዚሁ በሉቃስ ወንጌል ተገልጾአል።
2ኛ ጌታችን ሽቱ መቀባቱን የተቃወመ ጠርቶ የወሰደው ፈሪሳዊው
ስምዖን ነው እንጂ ደቀ መዛሙርቱ አልተቃወሙም።
3ኛ ተቃውሞው ለምን ኃጢአተኛ ሴት ነካችው በሚል ነው እንጂ
ለምን ገንዘብ ባከነ በሚል አይደለም።
4ኛ ጌታችን በሁለት ዲናር ተበዳሪዎች መስሎ ለፈሪሳዊው ስምዖን
ያስረዳው ኃጢአተኛዋን ሴት ማራቅ እንደማይገባ ነው"
5ኛ «እምነትሽ አድኖሻል በሰላም ሂጂ በማለት በእምነቷ ከሞተ
ኃጢአት መዳኗን ይገልጻል" ኃጢአተኛዋ ሴት ጌታችን ኢየሱስ ክርስቶስን
ኘችውና ሽቱ የቀባችው ለመጀመሪያ ጊዜ ነው። በሌቃስ ወንጌል ጌታችን
ለመቃብሬ አደረገችው የሚል ቃል ባለመናገሩ ኃጢአተኛዋ ሴት በጥንተ
ስብከት የወንጌሉን ትምህርት እንደጀመረ ቀብታዋለች ብለን እንድናስብ
ያደርገናል።
2ኛዋም በሦስቱ ወንጌሎች በማቴዎስ /26÷6-13/ በማርቆስ
/14÷3-9/ በዮሐንስ /12÷1-8/ የተገለጸችው የአልዓዛር እኅት ማርያም
ናት# ዮሐንስ /ም11፥ 2 እና ም 12፥ 3/ ላይ ስሟን ይገልጣል። እርሷ
ኃጢአተኛ አልተባለችም። አስቀድሞ ጌታችን የወንጌሉን ትምህርት ከልቧ
እንደምትማር ሲገልጽ «ማርያምም መልካም ዕድልን መርጣለች ከእርስዋም
አይወሰድባትም» /ሉቃ 10÷38-42/ ብሎ አመስግኖአታል።
በሦስቱ በማቴዎስ፣ በማርቆስና በዮሐንስ ተመሳሳይ ታሪክ እናገኛለን።
1ኛ ዮሐንስ ይሁዳን ለይቶ ቢገልጠውም ተቃዋሚዎቹ ከደቀ መዛሙርቱ
መሆናቸው፣
2ኛ ተቃውሞው ለምን ገንዘብ ይባክናል ሽቱው ተሽጦ ለድሆች
ያልተሰጠ የሚል መሆኑ፣
3ኛ ጌታችን ኢየሱስ ክርስቶስ «አስቀድማ ለመቃብሬ ሥጋዬን
ቀባችው» /ማር 14÷8/ «እርስዋ ይህን ሽቱ በሰውነቴ ላይ አፍስሳ ለመቃብሬ
አደረገችው» /ማቴ 26÷12/ «ለምቀበርበት ቀን እንድትጠብቀው ተውአት»
/ዮሐ 12÷7/ ማለቱ፣
4ኛ «ድሆች ሁል ጊዜ ከእናንተ ጋር ይኖራሉ እኔ ግን ሁልጊዜ ከእናንተ
ጋር አልኖርም» ማለቱ፣
5ኛ ጌታችን እራት የበላበት ቦታ ቢታንያ መሆኑ እነዚህን አምስት
ነገሮች ሦስቱም የወንጌል ጸሐፊዎች ገልጠዋቸዋል።
ንባብ፡- ከአይሁድም ብዙ ሕዝብ በዚያ እንደ ነበረ አውቀው መጡ።
ከሙታንም ያስነሣው አልዓዛርን ደግሞ እንዲያዩ ነበር እንጂ ስለ ኢየሱስ ብቻ
አይደለም። የካህናት አለቆችም አልዓዛርን ደግሞ ሊገድሉት ተማከሩ ከአይሁድ
ብዙዎች ከእርሱ የተነሣ ሄደው በኢየሱስ ያምኑ ነበርና /ቍ 9-11/።
የካህናት አለቆችም አልዓዛርን ደግሞ ሊገድሉት ተማከሩ/ቊ10
ኢየሱስ ክርስቶስ ካደረጋቸው ምልክቶች ከአይሁድ ብዙዎቹን ወደ እምነት
ያመጣቸው የአልዓዛር ትንሣኤ ነው" ከተቀበረ ከአራት ቀን በኋላ የአልዓዛር
መነሣት አይሁድን እጅግ አስደንቋል" የካህናት አለቆችም አልዓዛርን ለማየት
እየመጡ በኢየሱስ ክርስቶስ የሚያምኑትን ሕዝብ መቆጣጠር ሲያቅታቸው
ሕዝቡ በኢየሱስ ክርስቶስ እንዳያምኑ ለማድረግ መፍትሔው አልዓዛርን
መግደል ነው ብለው መክረዋል።
ማር ዮሐንስ ብልጽግና ለሰዎች ጥፋት ምክንያት እንደሚሆን ሹመትም
እንዲሁ ነው። በሃይማኖት አለን የሚሉ የሃይማኖት ሰነፎች ሊቃውንቶቻቸውን
ተመልከት። ቁጣቸው በአልዓዛር ላይ ነደደ ለመግደልም ተነሡ» በማለት
ይገረማል።
ጌታችን በአህያ ውርንጫ ወደ ኢየሩሳሌም ስለ መግባቱ
ንባብ- በማግስቱ ወደ በዓሉ መጥተው የነበሩ ብዙ ሕዝብ ኢየሱስ ወደ
ኢየሩሳሌም እንዲመጣ በሰሙ ጊዜ የዘንባባ ዛፍ ዝንጣፊ ይዘው ሊቀበሉት ወጡናሆሣዕና በጌታ ስም የሚመጣ የእስራኤል ንጉሥ የተባረከ ነው እያሉ ጮኹ። አንቺ
የጽዮን ልጅ አትፍሪ እነሆ ንጉሥሽ በአህያ ውርንጫ ላይ ተቀምጦ ይመጣል ተብሎ
እንደተጻፈ ኢየሱስ የአህያ ውርንጫ አግኝቶ በእርሱ ተቀመጠ /12-15/።
ዘንባባ- እጅግ ተወዳጅ ዛፍ ነው «ወደ ዘንባባው ዛፍ እመጣለሁ
ጫፎችዋንም እይዛለሁ» /መኃ 7÷9/ እንዳለ ሰሎሞን።የዘንባባ ዛፍ በቁመቱና
በልምላሜው እጅግ ደስ የሚያሰኝ ነው «ይህ ቁመትሽ የዘንባባ ዛፍ ይመስላል»
/መኃ 7÷8/ እንዲል። ዘንባባ ጥሩ ፍሬ በማፍራት ይታወቃል «ጻድቅ እንደ
ዘንባባ ያፈራል» /መዝ 91÷12 ይላልና። ዘንባባ የክብር፣ የደስታ መገለጫ
ነው። ዮሐንስ በራእዩ በበጉ በኢየሱስ ክርስቶስና በዙፋኑ ፊት የቆሙትን ጻድቃን
ነጭ ልብስ ለብሰው የዘንባባ ዝንጣፊዎችን ይዘው አይቶአቸዋል /ራእ 7÷9/።
አብርሃም ከእግዚአብሔር በተነገረው መሠረት ሚስቱ ሣራ በጸነሰች
ጊዜ እውነተኛ ልጅ ይስሐቅ ከእርሱ እንደሚወለድ ስለ አወቀ ለእግዚአብሔር
መሥዋዕት አቀረበ። በዓልም አድርጎ «የሰሌኑን ጫፍ ለጋውንና ያማረውን
የዕንጨቱንም ፍሬ ይዞ በየቀኑ ዘንባባውን ይዞ ሰባት ቀን የመሠዊያውን ዙርያ
ይዞር ነበር» /ኩፋ 13÷4-21/ የዚህችንም በዓል ስምዋን የእግዚአብሔር በዓል
አላት /ቍ17/ ስለዚህ ነገር ለእስራኤል ሕግ ሊሆን በሰማይ ጽላት ተጻፈ /ቍ19/።
ቅዱስ ያሬድም «ነሥአ አብርሃም አዕጹቀ በቀልት በዘየአውድ ምሥዋዐ
በስብሐት ሰብሐ ወዘመረ” -አብርሃም በመሠዊያው ዙርያ እየዞረ የዘንባባውን
ጫፍ ይዞ አመሰገነ» ብሏል። መጽሐፈ ዚቅን ይመልከቱ።
ከአብርሃም በኋላም የአብርሃም ልጆች እስራኤላውያን በዓል ሲያከብሩ
የዘንባባና የለመለመውን ዛፍ ቅርንጫፍ ያመጡ ነበር /ነህ 8÷14፡15/።
ዮዲት እስራኤላዊት የናቡከድነጾር ቢትወደድ የወታደሮች አዛዥ
የሆነውን የእስራኤላውያንን ጠላት ሆሎፎርኒስን በገዛ ሰይፉ አንገቱን ቆርጣ
ገድላ ቸብቸቦውን /ጭንቅላቱን/ ይዛ ወደ ወገኖቿ እስራኤላውያን በተመለሰች
ጊዜ /ዮዲ 13÷6-12 የእስራኤል ሴቶች በዓል አድርገው ዘንባባ ይዘው
ምስግነዋታል /መጽሐፈ ዮዲት 15÷12/" ሰሎሞንም ቤተ መቅደስን ሲሠራ
ቤቱም ግንብ ሁሉ ዙሪያ በውስጥና በውጭ የኪሩቤልና የዘንባባ ዛፍ የፈነዳም
አበባ ምስል ቀረጸ /1ኛ ነገ 6 29 -36 2ኛ ዜና 3÷5/" ሕዝቅኤልም በራእዩ
eየው ቤተ መቅደስ ኪሩቤልና የዘንባባው ዛፎች ተቀርጸውበት ነበር /ሕዝ
41÷18-26/። እስራኤላውያን ዘንባባ የሚይዙት እጅግ በጣም ለሚያከብሩት
በዓል ስለሆነ ከቢታንያ ወደኢየሩሳሌም የኢየሱስ ክርስቶስን መምጣትም
hልብ እንደወደዱትና እንደ አከበሩት ያሳያል"
ዘንባባ የሚገኝባቸው አካባቢዎች በመጽሐፍ ቅዱስ ተጠቅሰዋል /
ዘጸ 15÷27 ዘዳ 34÷3 መሳ 1÷16 3÷13/። ቅዱስ ያሬድም ቤተ ፋጌ
ዘንባባ የሚገኝበት ቦታ እንደ ሆነች ይናገራል «በጺሆሙ ቤተ ፋጌ ኀበ
ደብረ ዘይት ኀበ ሀሎ አዕጹቂሁ ለበቀልት ወይብሉ ሆሣዕና በአርያም”
-የዘንባባ ቅርንጫፎች ወደ አሉበት ወደ ደብረ ዘይት ቤተ ፋጌ ደርሰው
ሆሣዕና በአርያም ይላሉ» ብሏል። ቤተ ፋጌ በደብረ ዘይት አጠገብ የሚገኝ
መንደር ነው/ ማር 11÷1 ማቴ 21÷1/። መድኃኒታችን ኢየሱስ ክርስቶስ
የተቀመጠበትን ውርንጫ ያስመጣው ከቤተ ፋጌ ነው /ሉቃ 19÷28-35/።
ዘንባባውም ከቤተ ፋጌ የተገኘ ነው።
ሆሣዕና፡- ማለት አጽናና! አድነንኮ! እባክህ አድነን ማለት ነው።
ወይም መድኃኒትነት፣ መድኃኒት መሆን፣ መድኃኒት መባል ማለት ነው
ይላል ኪዳነ ወልድ ክፍሌ መዝ ቃላት። የመጽሐፍ ቅዱስ መዝገበ ቃላትም
«ሆሣዕና ማለት አሁን አድን ማለት ነው» ይላል። ይኸም ዳዊት በመዝሙሩ
«አቤቱ እባክህ አሁን አድን አቤቱ እባክህ አሁን አቅና» /መዝ 117÷25/
ብሎ ከተናገረው ቃል ጋር ይገናኛል። ሕዝቡ ሆሣዕና በአርያም ማለታቸው
ኢየሱስ ክርስቶስ የዓለም መድኃኒት መሆኑን ለመመስከር ነው።
በጌታ ስም የሚመጣ/ቊ13 ነቢይ ዳዊት አስቀድሞ «በእግዚአብሔር
ስም የሚመጣ ቡሩክ ነው» /መዝ 117÷26/ ብሎ ተናግሮ ነበር" ኢየሱስ
ክርስቶስ የእግዚአብሔር ልጅ መሆኑን ደጋግሞ ስለ ገለጠ ሕዝቡ እኔ
የእግዚአብሔር ልጅ እግዚአብሔር ነኝ ብሎ በእግዚአብሔር ስም የሚመጣ
የተባረከ የባሕርይ አምላክ ነው ማለታቸው ነው።
የእስራኤል ንጉሥ- እንጀራ አበርክቶ ያበላቸው ሕዝብ ነጥቀው
ወስደው ሊያነግሡት ባሰቡ ጊዜ ወደ ተራራ ሸሽቶ ነበር /ዮሐ 6÷15/። እዚህ
ላይ የእስራኤል ንጉሥ ሲሉት አልተቃወመም። ሰዎች የማያነግሡኝ ቅድመ
ዓለም በሰማይና በምድር የነገሥሁ ነኝ ሲል ነው"
ይህ
ንጉሥሽ በአህያ ውርንጫ ላይ ተቀምጦ ይመጣል/ቊ15
ቃል የነቢዩ የዘካርያስ ቃል ነው። ኢየሱስ ክርስቶስ በአህያ ውርንጫ ላይ
የሚቀመጠው ትሕትናውን ለመግለጽ እንደሆነ ዘካርያስ ትንቢት ሲናገ
«አንቺ የጽዮን ልጅ ሆይ- እጅግ ደስ ይበልሽ አንቺ የኢየሩሳሌም ልጅ
ሆይ እልል በዪ እነሆ ንጉሥሽ ጻድቅና አዳኝ ነው ትሑትም ሆኖ በአህያም
በአህያይቱ ግልገል በውርንጫይቱ ላይ ተቀምጦ ወደ አንቺ ይመጣል» /ዘካ
9÷9/ ብሏል።
ትሁት ሆኖ- አህያ ሰዎች ከሚቀመጡባቸው ከፈረስና ከበቅሎ ያነሰች
እንስሳ ናት። በቀድሞ ዘመን ነገሥታት በፈረስ በሠረገላ ይሄዱ ነበር እንጂ
በአህያ ላይ አይሄዱም ነበር። ኢየሱስ ክርስቶስ ግን የሰማይና የምድር
ንጉሥ ሲሆን በፈረስ ላይ አልሄደም። ምድራውያን ነገሥታት በሚንቁአት
በአህያ ውርንጫ ላይ ተቀመጠ እንጂ። ነቢዩ ዘካርያስም ትሑት ሆኖ በማለት
ትሕትናውን ይገልጻል።
አህያ- በብሉይ ኪዳን ከእንስሳት በኵር የሆነው (መጀመሪያ
የተወለደው) ሁሉ ለእግዚአብሔር ይሰጥ ነበር። ለቤተ መቅደስ ገቢ ይሆን
ነበር ማለት ነውs የአህያ በኵር ግን በፍየል ወይም በበግ ይለወጣል/ይዋጃል/
እንጂ ወደ ቤተ መቅደስ አይቀርብም ነበር/ ዘጸ 34÷19፡20/። ምክንያቱም
አህያ ለመሥዋዕት ስለማትቀርብ ነው። ወደ ቤተ መቅደስ እንዳትቀርብ
የተከለከለችውን አህያ የመቅደሱ ባለቤት ኢየሱስ ክርስቶስ ወደ መቅደሱ
አቀረባት።
አህያ ከፈረስና ከበቅሎ ይልቅ የተረጋጋች እንስሳ ስለ ሆነች የሰላም
ምልክት ናት። ባርቅና ዲቦራ ጠላቶቻቸውን ካሸነፉ በኋላ ሲዘምሩ እንዲህ
አሉ«እግዚአብሔርን አመስግኑ በነጫጭ አህዮች ላይ የምትጫኑ፣ በወላንሳ
ላይ የምትቀመጡ በመንገድም የምትሄዱ ተናገሩ» /መሳ 5÷10/ በነጫጭ
አህዮች የምትቀመጡ ማለት ጠላቶቻችሁ ጠፍተውላችሁ በሰላም የምትኖሩ
ማለት ነው። በቀድሞ ዘመን ነቢያት መጪው ዘመን የጦርነት ዘመን ከሆነ
በፈረስ ላይ ተቀምጠው፣ ዘገር ነጥቀው/ጦር ይዘው/ ይታዩ ነበር። የቀድሞ
ነገሥታትና ወታደሮቻቸው ወደ ጦር ሜዳ የሚሄዱት በፈረስ ስለ ነበረ ፈረስ
የጦርነትም ምልክት ነው። ዮሐንስም በራእዩ ድል ለማድረግ የወጣውን
ሰው በፈረስ ላይ ተቀምጦ፣ ቀስት ይዞ ነበር ያየው /ራእ 6÷2/ ዘመነ ሰላም
ከሆነ ግን ነቢያት በአህያ ላይ ተቀምጠው፣ መነሳንስ ይዘው ይታዩ ነበር።
መድኃኒታችን ኢየሱስ ክርስቶስም በአህያ ላይ መቀመጡ የመከራው ዘመን
አልፎ የሰላም ዘመን እንደመጣ ለመንገር ነው።
ንባብ-ደቀ መዛሙርቱም ይህን ነገር በመጀመሪያ አላስተዋሉም። ነገር ግን
ኢየሱስ ከከበረ በኋላ በያን ጊዜ ይህ ስለ እርሱ እንደተጻፈ ይህንም እንዳደረጉለት
ትዝ አላቸው። አልዓዛርንም ከመቃብር ጠርቶ ከሙታን ሲያስነሣው ከእርሱ
ጋር የነበሩት ሕዝብ ይመሰክሩለት ነበር" ስለዚህ ደግሞ ሕዝቡ ይህን ምልክት
እንዳደረገ ስለሰሙ ሊቀበሉት ወጡ" ስለዚህ ፈሪሳውያን እርስ በእርሳቸው አንድ
ስንኳ ልታደርጉ እንዳይቻላችሁ ታያላችሁን? እነሆ ዓለሙ በኋላው ተከትሎት
ሄዶአል ተባባሉ /ቍ16-19/።
ኢየሱስ ከከበረ በኋላ/ቊ16 ኢየሱስ ክርስቶስ ከሞተ በኋላ ማለት ነው።
የኢየሱስ ክርስቶስ ሞት ክብር ተብሎ ይገለጻል። በሞቱ እኛ ከብረንበታልና።
ትዝ አላቸው፡- ደቀ መዛሙርቱ ሐዋርያት መጀመሪያ ላይ ጌታችን
ኢየሱስ ክርስቶስ ከሚያደርጋቸው ነገሮች አንዳንዶቹን አይረዱአቸውም
ነበር# ዘካርያስ አንቺ የጽዮን ልጅ አትፍሪ እነሆ ንጉሥሽ በአህያ ውርንጫ
ላይ ተቀምጦ ይመጣል» ብሎ የተናገረው ስለ ኢየሱስ ክርስቶስ መሆኑንና
ኢየሱስ ክርስቶስም በአህያ ውርንጫ ላይ በመቀመጡ የዘካርያስን የትንቢት
ቃል እንደፈጸመ የተገነዘቡት ከጌታችን ሞት ትንሣኤና ዕርገት በኋላ ነው።
ማር ዮሐንስ በዚያ ወራት የሚደረጉትን ነገሮች ደቀመዛሙርቱ
አያውቁአቸውም ነበር። ይኸም ከመንፈስ ቅዱስ መውረድ በፊት
የእውቀታቸውን ማነስ ያስረዳል» ይላል።
ለበዓል ስለ መጡ ሰዎች
ንባብ፡- በበዓሉም ሊሰግዱ ከወጡት አንዳንዶቹ የግሪክ ሰዎች ነበሩ። እነርሱም
ከገሊላ ቤተ ሳይዳ ወደሚሆን ወደ ፊልጰስ መጥተው- ጌታ ሆይ ኢየሱስን ልናይ
እንወዳለን ብለው ለመኑት። ፊልጶስም መጥቶ ለእንድርያስ ነገረው። እንድርያስና
ፊልጶስ መጥተው ለኢየሱስ ነገሩት። ኢየሱስም መለሰላቸው እንዲህ ሲል የሰው
ልጅ ይከብር ዘንድ ሰዓቱ ደርሶአል /ቍ 20-23/።
የግሪክ ሰዎች/ቊ20 ወደ አይሁድ ሃይማኖት የገቡት የግሪክ ሰዎች
ናቸው። ግሪክ ውስጥ የሚኖሩት አይሁዳውያን የፋሲካውን በዓል ለማክበር
ወደ ኢየሩሳሌም ሲወጡ በሃይማኖት አንድ የሆኑት ግሪካውያንም አብረው
ወጥተዋልና።
የአንድምታው ትርጓሜያችን ስለ ግሪክ ሰዎች የሚከተሉትን ሁለት
ሐተታዎች ያትታል።
«1ኛ በእስራኤላውያን ሃይማኖት አምነው በዓሉን ለማክበር የመጡ
ግሪካውያን ናቸው።
2ኛ የበዓሉን ውበት ለማየት የመጡ ግሪካውያን ናቸው» ይላል።
የግእዝ በግእዝ ትርጓሜ ወንጌል ላይ ግን «እነሱስ ለሕገ ኦሪቱ
የማይታዘዙ ከሆኑ በዓል ማክበርን አይወዱም። ነገር ግን በቤተ መቅደስ
ስለሚደረገው ተአምርና ስለክብረ በዓሉ ውበት ሊሰግዱ ይወዱ ነበርE
የፋሲካውን በዓል ለማክበር ግን አይደለም› ተብሎ ተተርጕሟል።ይኸም
ትርጓሜ ከኣንድምታው ጋር ይገናኛል"
ኢየሱስን ልናይ እንወዳለን/ቊ21 ኢየሱስ ክርስቶስ የሚያደርጋቸውን
ተአምራትና ድንቅ ነገሮች ስለ ሰሙ በአካል ሊያዩት ፈልገዋል።
የግእዝ በግእዝ ትርጓሜ ወንጌል «ኢየሱስን ልናይ Xንወዳለን ማለታቸው
ከአይሁድ ጋር ይጨመሩ ዘንድ የማይፈቅዱላቸው ስለ ሆነ ነው። ፊልጶስም
እንድርያስን መጠየቁ ጌታችንን ይለምኑት ዘንድ ነው» ይላል።
የሰው ልጅ ይከብር ዘንድ ሰዓቱ ደርሶአል/ቊ23 ጌታችን ብዙ ጊዜ
ራሱን የሰው ልጅ በማለት ይገልጣል። ሰው መሆኑን ለማሳሰብ ነው። የሰው
ልጅ ይከብር ዘንድ ማለት የምሞትበት ሰዓት ደርሶአል ማለቱ ነው። አንድም
የግሪክ ሰዎች እርሱን ማየት ስለፈለጉ ከዚህ በኋላ ለፍጥረት ሁሉ የምገለጥበት፣
የምታይበት ጊዜ ቀርቧል ማለቱ ነው" ፊልጶስና እንድርያስ የግሪክ ሰዎች
ሊያዩት እንደሚፈልጉት ነበር የነገሩት እርሱ ግን ስለሞቱ ነገራቸው እንጂ
ለመታየት ፈቃደኛ አልሆነም። የግሪክ ሰዎች አይተውት የሚያምኑበት ቢሆኑ
ኖሮ ይፈቅድላቸው ነበር። እንዲያዩት ያልፈቀደው- ውስጣቸው ለእምነት ስለ
አልተዘጋጀ ይሆናል።
ስለ ስንዴ ቅንጣት ምሳሌ
ንባብ፡- እውነት እውነት እላችኋለሁ የስንዴ ቅንጣት በምድር ወድቃ
ካልሞተች ብቻዋን ትቀራለች ብትሞት ግን ብዙ ፍሬ ታፈራለች። ነፍሱን የሚወድ
ያጠፋታል ነፍሱንም በዚህ ዓለም የሚጠላ ለዘለዓለም ሕይወት ይጠብቃታል።
የሚያገለግለኝ ቢኖር ይከተለኝ እኔም ባለሁበት አገልጋዬ ደግሞ በዚያ ይሆናል።
የሚያገለግለኝም ቢኖር አብ ያከብረዋል /ቍ 24-26/።
የስንዴ ቅንጣት/ቊ24 የስንዴ ፍሬ ማለት ነው። ሁሉም የእህል
ዘር ወደ መሬት ወድቆ በአፈር ርጥበት ከበሰበሰ በኋላ ነው አዲስ ብቃያ፣
ልምላሜ የሚያስገኘው" አንዱ ፍሬ ሠላሳ ወይም ስልሳ ወይም መቶ ፍሬ
የሚሰጠው በመሬት ላይ (በአፈር ላይ) የወደቀው የመጀመሪያው ፍሬ ከሞተ
በኋላ ነው። የእህል ፍሬ ወደ መሬት ካልወደቀና ካልበሰበሰ ግን ብቻውን ነው
የሚኖረው። መድኃኒታችን ኢየሱስ ክርስቶስም ባይሞት ብቻውን ሕያው
ሆኖ ይኖር ነበር" እርሱ ሲሞት ግን በሞቱ ብዙ ሙታን ሕያዋን ይሆናሉ።
ስለሆነም ብዙ በኃጢአት የሞቱ የአዳም ልጆች ሕያዋን እንዲሆኑ እኔ ልሞት
ይገባኛል ሲል ራሱን በስንዴ ቅንጣት መስሎ ተናገረ።
የግእዝ በግእዝ ትርጓሜ ወንጌልን የተረጐሙ አባቶቻችን «ዛሬ ብቻዬን
ታዩኛላችሁ በተሰቀልኩና በሞትኩ ጊዜ ግን ክብሬ ይገለጣል። ፍጥረት ሁሉ
በሙሉ ያመልኩኛል። ጌታ ይሉኛል። የሰማይ መላእክትም ያመሰግኑኛል
ሲል ነው » ብለው ተርጕመዋል።
ነፍሱን የሚወድ ያጠፋታል/ቊ25 ነፍስ የሚለው ቃል ረቂቋን
ነፍስ ብቻ ሳይሆን ግዙፉን ሥጋም ይወክላል። ሰውነቱ ለዘለዓለም በሕይወት
እንድትኖርለት የሚፈልግ ሰው በዚህ ዓለም መከራ መቀበል ይገባዋል ማለቱ
ነው።
አንድም «ነፍሱን የሚወድ ያጠፋታል» ማለት-ሥጋዊ ሕይወቱን
የሚንከባከብ ለሥጋው የሚስገበገብ /የሚንሰፈሰፍ/ ሰው ነፍሱን ዘለዓለማዊ
ሕይወቱን ያጠፋታል ማለት ነው።
የግእዝ በግእዝ ትርጓሜ ወንጌልም «በዚህ ዓለም ለራሱ የሚታዘዝ/
ለሥጋዊ ፈቃዱ የሚታዘዝ\ ሰው በሚመጣው ዓለም ነፍሱን ያጠፋታል ማለት
ነው» ይላል።
ነፍሱንም በዚህ ዓለም የሚጠላ ለዘለዓለም ሕይወት ይጠብቃታል/
ቊ25 በክርስቶስ ስም በሰማዕትነት የሚሞት ማለት ነው። በሰማዕትነት የሚሞት
ሰው፣ በሥጋዊ ፈቃድ ያልተሸነፈ ሰው፣ ኃላፊውን ዓለም የሚንቅና የሚጠላ
ሰው፣ ዘለዓለማዊውን ዓለም የሚናፍቅ ሰው ማለት ነው። /በማቴዎስ 16÷24፡
25/ በማርቆስ 8÷34:35/ በሉቃስ 9÷23፡24/ ላይ ተመሳሳይ አገላለጽ ይገኛል።
የግእዝ በግእዝ ትርጓሜ ወንጌልን የተረጐሙ ሊቃውንት «ለሰውነቱ
በዚህ ዓለም ፍላጎቶቿን የማይሰጣት ዘለዓለማዊ ሕይወትን ይሰበስብላታል
ማለቱ ነው። በመከራም በምትኖሩ ጊዜ አትመረሩ በእኔ ስም የተቀበላችሁት
መከራ ዘለዓለማዊ ሕይወትን ይሰጣችኋል ማለቱ ነው» ብለው ተርጕመዋል።
የሚያገለግለኝም ቢኖር አብ ያከብረዋል/ቊ26 ኢየሱስ ክርስቶስ
በዚህ ዓለም የተገለጠው፣ ሰው የሆነው በአብ ፈቃድ ስለሆነ ኢየሱስ ክርስቶስን
በመከተል መንፈሳዊ አገልግሎት የሚያገለግሉትን አብ ያከብራቸዋል።
ወልድ በተለየ አካሉ ሥጋ ቢለብስም ምእመናንን ማክበር፣ መቀደስ፣ ማዳን
የሦስቱም የአብ የወልድና የመንፈስ ቅዱስ ተግባር ነውና።
ስለ ነፍስ መታወክ
ንባብ- አሁን ነፍሴ ታውካለች ምንስ እላለሁ አባት ሆይ ከዚህ ሰዓት
አድነኝ። ነገር ግን ስለዚህ ወደ ዚህ ሰዓት መጣሁ። አባት ሆይ ስምህን አክብረው
ስለዚህም አከበርሁት ደግሞም አከብረዋለሁ የሚል ድምፅ ከሰማይ መጣE
በዚያ ቆመው የነበሩትም ሕዝብ በሰሙ ጊዜ- ነጐድጓድ ነው አሉ።ሌሎች
መልአክ ተናገረው አሉ /ቍ 28:29።/
ነፍሴ ታውካለች/ቊ27 መታወክ የኃዘን ስሜትን ያመለክታል
«በመንፈሱ አዘነ በራሱም ታወከ» /ም 11÷33/ «በመንፈሱ ታወከ» /ም
13÷21/ «ነፍሴ እስከሞት ድረስ እጅግ አዘነች» /ማቴ 26÷38 ማር 14÷34/
እንዲል። ነፍሴ ታውካለች የሚለው በፊቱ መከራ እንደሚጠብቀው ለደቀ
መዛሙርቱ ለማሳወቅ ነው። ማዘን፣ መታወክ መጨነቅ በሰብአዊ ባሕርß
የሚከቱ ነገሮች ናቸው" ጌታችንም ሥጋን ስለለበሰ፣ ሰው ስለሆነ እነዚህን
ይተገብራል" ሰው መሆኑን ለማስረዳት ነፍሴ ታውካለች ይላል። በሞቱ
ሞታችንን እንደ አጠፋው በኃዘኑም ኃዘናችንን አጠፋው።
ጎርጎርዮስ ነባቤ መለኮት «መራብ፣ መጠማትና መንገድ በመሄድ
መድከም የሥጋ ሕማማት እንደ ሆኑ ሁሉ- ኀዘን፣ ትካዝና ሁከት የነፍስ
ሕማማት ናቸው» ይላል /ሃይ.አበ ገጽ 215 ቍ11/።
ይኸም ጌታችን «ነፍሴ ታውካለች» በማለቱ፡- ሥጋን ብቻ ሳይሆን
ነፍስንም የተዋሐደ መሆኑን ያስረዳል።
አባት ሆይ ከዚህ ሰዓት አድነኝ/ቊ27 በሌላ ስፍራም የዚህን ቃል
ተመሳሳይ እናገኛለን= «አባቴ ቢቻልስ ይህች ጽዋዕ ከእኔ ትለፍ ነገር ግን
አንተ እንደምትወደው ይሁን እንጂ እኔ እንደምወደው አይሁን» /ማቴ 26÷39
ማር 14÷33-36 ሉቃ 22÷42/ የሚለውን። ኢየሱስ ክርስቶስ «አባት ሆይ
ከዚህ ሰዓት አድነኝ» ማለቱ፡- ከሞት ለመዳን ፈልጎ አይደለም። ምክንያቱም
ወደ ኢየሩሳሌም እንደሚሄድና ከሽማግሎችና ከካህናት አለቆች ከጻፎችም
ብዙ መከራ እንደሚቀበል ለደቀመዛሙርቱ በነገራቸው ጊዜ ቅዱስ ጴጥሮስ
«አይሁንብህ ጌታ ሆይ ይህ ከቶ አይደርስብህም» በማለት እርሱን ከመውደዱ
የተነሣ አትሙትብኝ የሚል ቃል ሲናገረው ጌታችን ግን ዘወር ብሎ ጴጥሮስን
«ወደ ኋላዬ ሂድ አንተ ሰይጣን የሰውን እንጂ የእግዚአብሔርን አታስብምና
ዕንቅፋት ሆነህብኛል» ብሎ ገሥጾታል /ማቴ 16÷21-23/። አትሙትብኝ
የሚለውን ጴጥሮስን ዕንቅፋት ሆነህብኛል» በማለት ገሥጾታልና ሞትን
ፈርቶ ለመነ ማለት አይቻልም።
ሊይዙት በይሁዳ እየተመሩ የመጡትን ጭፍሮችና የካህናት አለቆች
ፈሪሳውያንንም ማንን ትፈልጋላችሁ ብሎ ጠይቆ የናዝሬቱን ኢየሱስን ሲሉት
«እኔ ነኝ ባላቸው ጊዜ ወደ ኋላ አፈግፍገው በምድር ላይ ወድቀዋል» /ሐ
18÷4-6/ ሞትን ፈርቶ ቢሆን ኖሮ ያን ጊዜ ጠላቶቹ ሲወድቁ ከእጃቸው
ያመልጥ ነበር።
ዮሐንስ አፈወርቅ «እርሱም በሥጋው ወራት ከሞት ሊያድነው
ወደ ሚችል ከብርቱ ጩኸትና ከአንባ ጋር ጸሎትንና ምልጃን አቀረበ
እግዚአብሔርንም ስለመፍራቱ ተሰማለት» /ዕብ 5÷7/ የሚለውን የቅዱስ
ጳውሎስን ቃል ሲተረጕም፡238
ቢቻልስ ይህ ጽዋዕ ከእኔ ይለፍ ባለ ጊዜ ከሞት ይድን ዘንድ
ወደ አብ ማለደ ትላለህን? እስኪ ንገረኝ ብሎ ይጠይቃል «እመሰ ከመዝ
ውእቱ በእፎኬ ዘኢሰአለ በእንተ ትንሣኤሁ እንዲህ ከሆነ /ከሞት
አድነኝ ብሎ ከጸለየ/ ለምን ስለትንሣኤው አልጸለየም[ለምን ያስነሣው
ዘንድ አብን አልጠየቀም] ስለትንሣኤው ሲናገር «ይህን ቤተ መቅደስ
አፍርሱት በሦስተኛው ቀንም አነሣዋለሁ» /ም 2÷19፡20/ ብሏል እንጂ
አብ ያነሣዋል አላለም» ይላል።
ሁለተኛም:ነፍሴን ደግሞ አነሣት ዘንድ አኖራለሁና» /ም 10÷16/ ብሏል እንጂ
አብ ያነሣታል አላለም «እነሆ ወደ ኢየሩሳሌም እንወጣለን የሰው ልጅም
ለካህናት አለቆችና ለጻፎች ይሰጣል የሞት ፍርድም ይፈርዱበታል
ሊዘባበቱበትም፣ ሊገርፉትም፣ ሊሰቅሉትም፣ ለአሕዛብም
ለአሕዛብም አሳልፈው
ይሰጡታል በሦስትኛውም ቀን ይነሣል» /ማቴ 20÷18፡19/ በማለት መከራ
ወደሚቀበልበት ቦታ በፈቃዱ እየሄደ እንዴት አድነኝ ብሎ ይለምናል»
ይላል /ሊቁ ዮሐንስ አፈወርቅ/።
ወልድ ለምን ለመነ? ለሚለው ጥያቄም መልስ ሲሰጥ «ያመኑበትን
ምእመናንን ለማዳን ነው»ይላል /ዮሐአፈድርሳን.አንቀጽ 8/።
የአንድምታችን መተርጕማንም ጌታችን «አባት ሆይ ከዚህ ሰዓት
አድነኝ»ብሎ የተናገረውን ሲያብራሩ «ወልድ ከሞት አድነኝ ብሎ ወደ
አብ ቢጸልይም ኣብ ጸሎቱን አልሰማውም እንዳይባል ሐዋርያው ቅዱስ
ጳውሎስ ጸሎቱ ተሰማለት ብሏል። ከሞት አድነኝ ብሎ ከጸለየ አብም ጸሎቱን
ከተቀበለው ለምን ከሞት አላዳነውም? ለምን ሞተ?» የሚል ጥያቄ ያቀርቡና
ሲመልሱም፡- «ልመናው ይህች የሞት ጽዋዕ ከምእመናን ትለፍ ለማለት
ነው» ይላሉ።
አንድም ኢየሱስ ክርስቶስ መጸለዩ ላመኑበት ምእመናን አብነት
አርአያ ለመሆን ነው። እርሱ «ይህች ጽዋዕ ከእኔ ትለፍ» ብሎ እንደጸለየ
ምእመናንም«አቤቱ ወደ ፈተና አታግባን» ብለው እንዲጸልዩ እርሱ አንተ
እንደምትወደው ይሁን እንጂ እኔ እንደምወደው አይሁን» ብሎ እንደጸለየ
ምእመናንም «ፈቃድህ በሰማይ እንደሆነች እንዲሁ በምድር ትሁን» እያሉ
እንዲጸልዩ ለማሳየት ነው ብለው ይተረጕማሉ።
ነገር ግን ስለዚህ ወደዚህ ሰዓት መጣሁ/ቊ27 ልሰቀል ልሞት ሥጋ
ለብሻለሁ ሰው ሆኛለሁና በዚህ ሰዓት መከራ መቀበል ይገባኛል ማለቱ ነው።
ስምህን አክብረው/ቊ28 አምላክነትህን ግለጠው ማለት ነው። በግእዙ
ሰብሖ ለወልድከ፤ ልጅህን ግለጠው ይላል" በምሥጢር ግን አይለያይም።
አብና ወልድ በአምላክነት አንድ ናቸውና።
ስለዚህም አከበርሁት ደግሞም አከብረዋለሁ/ቊ28 ኢየሱስ ክርስቶስ
ስምህን አክብረው ባለጊዜ ከሰማይ የመጣው ድምፅ «አከበርሁት ደግሞም
አከብረዋለሁ» የሚል ነው" አምላክነቴን ከዚህ በፊት ገልጨዋለሁ ወደፊትም
እገልጠዋለሁ ማለቱ ነው" ይህ ድምፅ የእግዚአብሔር አብ ድምፅ ነው።
ከዚህ በፊት ጌታችን በዮርዳኖስ በተጠመቀ ጊዜ «በእርሱ ደስ የሚለኝ
የምወደው ልጄ ይህ ነው» ማቴ 3÷17 ብሎ ነበር" ጌታችን ኢየሱስ ክርስቶስ
ደቀመዛሙርቱን ወደ ረጅም ተራራ ባወጣቸው ጊዜም በደብረ ታቦር «በእርሱ
ደስ የሚለኝ የምወደው ልጄ ይህ ነው እርሱን ስሙት» /ማቴ 17÷5/ ብሎ
መስክሮለት ነበር" አሁንም በብዙ ሕዝብ መካከል ድምፁን በማሰማት
መሰከረለት።
የግእዝ በግእዙን ትርጓሜ የተረጐሙ ተርጓምያን «አከበርሁት ደግሞም
አከብረዋለሁ» የሚለውን ሲተረጕሙ «ባደረግሁት ተአምርና ኃይል ራሴን
እገልጥ ዘንድ ወደ ፊት የሚሆነውንም እናገራለሁ ማለቱ ነው። በዚህም
የአምላክ ተዋሕዶ ምሥጢር ይገለጣል» ብለው ተርጕመዋል።
ቅዱስ ያሬድም«ይቤ አብ ሰባሕኩከ በርዳኖስ በቅድመ ዮሐንስ
መጥምቅ። ሰባሕኩከ በደብር በቅድመ ሙሴ ወኤልያስ ነቢያት ምእመናኒከ
ሰባሕኩከ ሰባሕኩከ ወዓዲ እሴብሐከ» -አብ እንዲህ አለ፡- በዮርዳኖስ
በመጥምቁ በዮሐንስ ፊት ገለጥሁህ። በተራራ /በደብረ ታቦር/ በሚያምኑብህ
በነቢያት በሙሴና በኤልያስ ፊትም ገለጥሁህ። ገለጥሁህ፣ ገለጥሁህ ዳግመኛም
እገልጥሃለሁ» _ በማለት አብ ኢየሱስ ክርስቶስን ለመግለጥ ያሰማው ቃል
መሆኑን ይነግረናል /ድጓ ገጽ 377/።
ነጐድጓድ ነው አሉ/ቊ29 ድምፁን የሰሙት ሰዎች ከመፍራታቸው
የተነሣ ነጐድጓድ ነው ብለዋል። «ነጐድጓድ ነው» ማለታቸው- ድምፁን
መስማታቸውን ያመለክታል" ድምፁን ግን መለየት አልተቻላቸውም።
ማስተዋል ተሳናቸው" የእግዚአብሔር ድምፅ እንደነጐድጓድ መሆኑ በብሉይ
ኪዳንም ተገልጾአል «እንደ እግዚአብሔር ክንድ ያለ ክንድ አለህን? ወይስ
እንደ እርሱ ባለ ድምፅ ታንጐደጕዳለህን? /ኢዮ 40÷9/= እግዚአብሔርም
ከሰማያት አንጐደጐደ /መዝ17÷13/" «የእግዚአብሔር ድምፅ ምድረ በዳውን
ያናውጣል /መዝ 28÷8/ እንዲል።
እግዚአብሔር በደብረ ሲና /0ሲና ምድረ በዳ/ የመብረቅና የነጐድጓድ
ድምፅ በማሰማት እስራኤላውያንን አስደንግጧቸዋል /ዘጸ 19÷9-25/ ይኸም
የተደረገው እግዚአብሔር ከሙሴ ጋር የሚነጋገር መሆኑን እስራኤላውያን
እንዲያውቁና በሙሴ አንደበት የሚነገራቸውን የእግዚአብሔርን ሕግ
እንዲቀበሉ ነው። በሐዲስ ኪዳንም ኢየሱስ ክርስቶስ የእግዚአብሔር ልጅ
መሆኑን ገልጾ ሲነግራቸው ሕዝቡ እንዲቀበሉት እግዚአብሔር አብ እንደ
ነጐድጓድ ያለ ድምፅ አሰማቸው ማለት ነው"
መልአክ ተናገረው አሉ/ቊ29 የሰሙት ድምዕ ከሰማይ ስለመጣ
አንዳንዶቹ መልአክ ተናገረው ብለዋል" ከሰው አንደበት የወጣ ድምፅ
አለመሆኑን ተረድተዋል።
የዚህ ዓለም ገዥ ወደ ውጭ ሰለ መጣሉ
ንባብ፡- ኢየሱስም መለሰ እንዲህ ሲል- ይህ ድምፅ ስለ እናንተ መጥቶአል
እንጂ ስለ እኔ አይደለም። አሁን የዚህ ዓለም ፍርድ ደርሶአል" አሁን የዚህ ዓለም
ገዥ ወደ ውጭ ይጣላል። እኔም ከምድር ከፍ ከፍያልሁ እንደሆነ ሁሉን ወደ እኔ
እስባለሁ። በምን አይነትም ሞት ይሞት ዘንድ እንዳለው ሲያመለክታቸው ይህን
ተናገረ። እንግዲህ ሕዝቡ- እኛስ ክርስቶስ ለዘለዓለም እንዲኖር ከሕጉ ሰምተናል።
አንተስ የሰው ልጅ ከፍ ከፍ ይል ዘንድ እንዲያስፈልገው እንዴት ትላለህ? ይህ
የሰው ልጅ ማን ነው? ብለው መለሱለት /ቍ 30-34/።
ይህ ድምፅ ስለ እናንተ መጥቷል እንጂ ስለ እኔ አይደለም/ቊ30
እናንተ እንድታምኑ ምልክት ይሆናችሁ ዘንድ መጣ እንጂ ስለእኔ አይደለም
አላቸው#የአብ ድምፅ ከሰማይ የመጣው ኢየሱስ ክርስቶስ የእግዚአብሔር
ልጅ መሆኑን ሕዝቡ እንዲያምኑ ነው።
አሁን የዚህ ዓለም ፍርድ ደርሶአል/ቊ31 የሰው ልጆች ነፃ እንዲወጡ፣
አጋንንት ግን እንዲታሰሩ የሚፈረድበት ጊዜ ደርሶአል ማለቱ ነው።
የዚህ ዓለም ገዥ ወደ ውጭ ይጣላል/ቊ 31
የዚህ ዓለም ገዥ:- የዚህ ዓለም ገዥ የተባለ ዲያብሎስ ነው።አምስት ሺህ
አምስት መቶ ዘመን ብዙዎችን የአዳም ዘሮች ጣዖት ሲያስመልካቸውና እርሱ
ወደ ፈለገው የኃጢአት ስፍራ ሲነዳቸው ኖሮአልና ገዥ ተባለ።ዲያብሎስ
የሚነግሠው ዙፋኑንም የሚዘረጋው በኃጢአተኞች ልብ ላይ ነው። ለሰይጣን
መንግሥት እንዳለው ተገልጦአል /ማቴ 12÷26/። ዙፋን እንዳለው /ራእ
2÷13/ ለዲያብሎስ የተገዙትን ኢየሱስ ክርስቶስ እንደፈወሳቸው /የሐዋ
10÷38/ በዲያብሎስ ሥልጣን ተይዘው የነበሩት ወደ እግዚአብሔር መዞር
እንደሚገባቸው /የሐዋ 26÷17/ ላይ ተገልጦአል" እነዚህ ጥቅሶች ዲያብሎስ
ገዥ እንደነበረ ያሳያሉ።
የቂዝቆስ ሀገር ጳጳስ ጵርስቅሎስ እንዲህ ይላልወአግብርተ አጥረየነ ዲያብሎስ እንዘ ይጸውር ማሕተተነ" ወክርታሲሁ
ረሰየ ሕማመ ሥጋነ ወይቀውም እኩይ ጸሐፊ ፍልስጣ ወተምያን እንዘ
ያርኢ መጽሐፈ ዕዳነ" ወይትፈደየነ በሞትነ" ኵልነ አበስነ ወአበሳ
ያቀርበነ ለዲያብሎስ ወዲያብሎስ ይሜጥወነ ለሞት ወውስተ ዓቢይ
ሕማም ኮነ ትውልደ ሰብእ ወዘይባልህ አልቦ” -ተገዠነታችንን የሚመሰክር
ማለት
የዕዳ ደብዳቤያችንን ይዞ ዲያብሎስ ባርያ አድርጎን ነበርና።ደብዳቤውም
የሥጋችንን መከራ አመጣብን:: ክፉ ተንኮለኛ ኃጢአታችንን የሚጽፍ
ፍልስጣ የተባለ ሰይጣን የዕዳ ደብዳቤያችንን እያሳየ ይቆም ነበር።
ይከሰን ነበር። በሞትንም ጊዜ ፍዳችንን ያመጣብን ነበር። ሁላችንም በድለን
ነበር። በደላችንም አሳልፎ ለዲያብሎስ ይሰጠን ነበር። ዲያብሎስም ለሞት
ይሰጠን ነበር" የሰው ባሕርይ በጽኑዕ ፍዳ ተይዞ ነበር።
አልነበረም።
የሚያድነውም
ወደ ውጭ ይጣላል- የዚህ ዓለም ገዥ የነበረው ዲያብሎስ ገዥነቱን
ሥልጣኑን መልቀቅ ብቻ ሳይሆን ወደ ውጭ መጣልም ይጠብቀዋል። ወደ
ውጭ የሚለው ቃል ከማደሪያው፣ ከቤቱ (ከሰው ልቡና) እየወጣ የሚጣል
መሆኑን ያመለክታል። እዚህ ላይ ጌታችን ወደ ውጭ እንደሚጣል ነው
የነገረን። በሉቃስ 10፥18 ላይ ደግሞ «ሰይጣንን እንደመብረቅ ከሰማይ
ሲወድቅ አየሁ» በማለት መውደቁን ይነግረናል።
ቅዱስ ጳውሎስም በሞት ላይ ሥልጣን ያለውን ዲያብሎስን ጌታችን
በሞቱ እንደሻረው ነግሮናል /ዕብ 2፥14 «የሰላም አምላክ ሰይጣንን ከእግራችሁ
በታች ፈጥኖ ይቀጠቅጠዋል /ሮሜ 16፥20/ በማለትም መቀጥቀጡን፣ መጎዳቱን
ነገረን።«እርሱንም በመስቀል ጠርቆ ከመንገድ አስወግዶታል። አለቅነትንና
ሥልጣናትን ገፎ ድል በመንሳት በእርሱ እያዞራቸው በግልጥ አሳያቸው» /ቆላ
2፥14/ በማለት ከሰው ልጆች መራቁንና ከሥልጣን መውረዱን ነግሮናል
ቅዱስ ያሬድም የሰይጣንን ውድቀት ሲናገ- ተሰደ ሰይጣን ወተቀደሰ
ዓለም በእንተ ልደቱ ለወልደ እግዚአብሔር» - በእግዚአብሔር ልጅ ልደት
ሰይጣን ተሰደደ አለምም ተቀደሰ/ ብሏል /ድጓ ዘልደት።/
እኔም ከምድር ከፍ ከፍ ያልሁ እንደሆነ ሁሉን ወደ እኔ እስባለሁ
ቊ32 ከፍ ከፍ ማለት ወደ መስቀል መውጣቱን ያመለክታል። በተሰቀልሁ
ጊዜ ብዙ ሰዎች በእኔ ያምናሉ ማለቱ ነው። በኋላም በጌታችን ቀኝ የተሰቀለው
ወንበዴ በመስቀል ላይ የተደረጉትን ተአምራት አይቶ አምኖአል። ጌታችን
ከሞተ በኋላ ተከታዮቹ እጅግ በጣም በዝተዋልና-ሁሉን ወደ እኔ እስባለሁ
ብሎ የተናገረው ቃል ተፈጽሟል።
የግእዝ በግእዝ ትርጓሜ ወንጌል«ሁሉን ወደ እኔ እስባለሁ ማለቱ፡
-ትንሣኤን ተስፋ አድርገው ይታዘዙልኝ ዘንድ ሰዎችን እመልሣቸዋለሁ።
በውስጣቸውም የጽድቅን እውቀት አሰፍናለሁ ሲል ነው» ይላል።
ዮሐንስም በራእዩ ሰይጣንን ሲጣል አይቶታል «አሁን የአምላካችን
ማዳንና ኃይል መንግሥትም የክርስቶስም ሥልጣን ሆነ። ቀንና ሌሊትም
በአምላካችን ፊት የሚከሳቸው የወንድሞቻችን ከሳሽ ተጥሎአልና» /ራእ
12፥10/ እንዲል።
አይሻዳድ ደግሞ «እነሱን መሳቡ ከሰይጣንና ከግዛቱ ከሕጉም ነው።
¡ለተስፋ ትንሣኤም መናገሩ ነው» ብሎ ተርጕሞአል።
ክርስቶስ ለዘለዓለም እንዲኖር ከሕጉ ሰምተናል/ቊ34 ነቢዩ
ዳንኤል በራእዩ ኢየሱስ ክርስቶስን ተመልክቶ ሲናገር «ግዛቱ የማያልፍ
የዘለዓለም ግዛት ነው መንግሥቱም የማይጠፋ ነው» /ዳን 7÷1314/ በማለት
ዘለዓለማዊነቱን ተናግሮ ነበር። የአይሁድ ሕዝብ በዚህ ትንቢታዊ ቃል
መሠረት ክርስቶስ ሲመጣ በምድር ላይ ለዘለዓለም የሚኖር መስሎአቸው
ነበር። ለዚህ ነው ክርስቶስ ለዘለዓለም እንዲኖር ከሕጉ ሰምተናል የሚሉት።
ብርሃን ስለ መሆኑ
ንባብ-ኢየሱስም- ገና ጥቂት ጊዜ ብርሃን ከእናንተ ጋር ነው። ለማ
እንዳይደርስባችሁ ብርሃን ሳለላችሁ ተመላለሱ በጨለማም የሚመላለስ ወዴት
እንዲሄድ አያውቅም።የብርሃን ልጆች እንድትሆኑ ብርሃን ሳለላችሁ በብርሃኑ እመኑ
አላቸው /ቍ 35-36/።
ገና ጥቂት ጊዜ ብርሃን ከእናንተ ጋር ነው/ቊ35 የምሞትበት ጊዜ
አልደረሰም። ገና ጥቂት ጊዜ በወንጌል ቃል ልባችሁን አበራለሁ። ከዚያም
በኋላ ከእናንተ ተለይቼ እሄዳለሁ ማለቱ ነው።
ብርሃን ሳለላችሁ ተመላለሱ/ቊ35 ብርሃን ኢየሱስ ክርስቶስ ነው።
እኔ ሳለሁላችሁ ተምራችሁ እመኑ ማለቱ ነው። የሚከተሉት ጥቅሶች ኢየሱስ
ክርስቶስ ብርሃን መሆኑን ይነግሩናል። «ለቅኖች ብርሃን በጨለማ ወጣ
መሐሪና ይቅር ባይ ጻድቅም ነው» /መዝ111÷4/። «በጨለማ የሄደ ሕዝብ
ብርሃን አየ በሞት ጥላ አገርም ለኖሩ ብርሃን ወጣላቸው /ኢሳ 9÷2/ «ከላይ
የመጣ ብርሃን» /ሉቃ 1÷78:79/ ለኣሕዛብ ሁሉን የሚገልጽ ብርሃን» /
ሉቃ 2÷32/ «ማንም ሊቀርበው የማይችል ብርሃን» /1ኛ ጢሞ 6÷16/
«እግዚአብሔር ብርሃን ነው ጨለማም በእርሱ ዘንድ ከቶ የለም» /1ኛ ዮሐ
1÷5/ «ጨለማው ያልፋልና እውነተኛውም ብርሃን አሁን ይበራል» /1ኛ ዮሐ
2÷8/ «ነገር ግን እርሱ በብርሃን እንዳለ በብርሃን ብንመላለስ ለእያንዳንዳችን
ኅብረት አለን» /1ኛ ዮሐ 1÷7/ Xንዲል።በተጨማሪም /ም 1፡ 5/ ላይ
የተብራራውን ይመልከቱ።
ንባብ፡- ኢየሱስም ይህን ተናግሮ ሄደና ተሰወረባቸው። ነገር ግን ይህን ያህል
ምልክት በፊታቸው ምንም ቢያደርግ ነቢዩ ኢሳይያስ- ጌታ ሆይ ማን ምስክርነታችንን
አመነ? የእግዚአብሔርስ ክንድ ለማን ተገለጠ? ብሎ የተናገረው ቃል ይፈጸም
ዘንድ በእርሱ አላመኑም። ኢሳይያስ ደግሞ፡- በዓይኖቻቸው እንዳያዩ በልባቸውም
እንዳያስተውሉ እንዳይመለሱም እኔም እንዳልፈውሳቸው ዓይኖቻቸውን አሳወረ
ልባቸውንም አደነደነ ብሎአልና ስለዚህ ማመን አቃታቸው። ክብሩን ስለ አየ ኢሳይያስ
ይህን አለ ስለእርሱም ተናገረ" ከህም ጋር ከአለቆች ደግሞ ብዙዎች በእርሱ አመኑ
ነገር ግን ከምኩራብ እንዳያስወጡአቸው በፈሪሳውያን ምክንያት አልመሰከሩለትም
ከእግዚአብሔር ክብር ይልቅ የሰውን ክብር ወደዋልና /ቍ37-43/።
ተሰወረባቸው/ቊ37
ኢየሱስ ክርስቶስ አንዳንድ ጊዜ በአይሁድ
መካከል ይሰወራል። እርሱ ያያቸዋል እነርሱ ግን አያዩትም /ም 8÷59ንም
ይመልከቱ/። ይኸም መለኮታዊ ባሕርዩን የሚገልጽበት ድንቅ ሥራ ነው።
ጌታ ሆይ ማን ምስክርነታችንን አመነ/ቊ38 በትንቢተ ኢሳይያስ /ም
53÷1 እና ም 6÷9:10/ ላይ የተመዘገበ ቃል ነው። ነቢዩ ኢሳይያስ ጌታ ሰው
በሚሆንበት ጊዜ በሥልጣን ላይ የሚሆኑት አይሁድ የጌታችንን ትምህርትና
ተአምራት ከተነገረው ትንቢት ጋር አገናኝተውና አገናዝበው ተረድተው
የማያምኑ መሆናቸውን በጸጋ መንፈስ ቅዱስ መነጽር ተመልክቶ አስቀድሞ
ተናግሮ ነበር። አሁን ወንጌላዊ ዮሐንስ በተደረገው ብዙ ምልክት አይሁድ
አለማመናቸውን ገልጦ ነቢዩ የተናገረው ቃል መፈጸሙን ይነግረናል።
አንዳንድ ሰዎች እንዲህ ብለው ይጠይቃሉ «አይሁድ በኢየሱስ
ክርስቶስ ያላመኑት ነቢዩ ኢሳይያስ ትንቢት ስለተናገረባቸው ነው፣ ለምን
ከሃዲዎች ይባላሉ?
መልስ፡- ነቢዩ የአይሁድ ክህደት ተገልጾለት ተናገረ እጂ የነቢዩ
ትንቢት አይሁድን ወደክህደት አላመጣቸውም። የነቢዩን ትንቢት መፈጸም
ስላለባቸው ካዱ ማለት ስሕተት ነው። ነቢዩ ግን እንደሚክዱ አውቆ ነውና
የተናገረው መካዳቸው የማይቀር ጉዳይ ነው /ም 17÷12/። ላይ የተብራራውንም
ይመልከቱ።
የእግዚአብሔርስ ክንድ ለማን ተገለጠ/ቊ38 የእግዚአብሔር ክንድ
የተባለ ኢየሱስ ክርስቶስ ነው። የሰው ኃይሉ፣ ብርታቱ በክንዱ እንደሚገለጥ
የእግዚአብሔር አብ አምላካዊ ሥልጣን ወይም ኃይል ክንድ በተባለው
በኢየሱስ ክርስቶስ ተገልጧል።ክንድ የራቁ ነገሮችን የምናቀርብበት ነው።
ከእግዚአብሔር ረድኤትና በረከት ርቀው የነበሩት የአዳም ልጆችም በኢየሱስ
ክርስቶስ ቀርበዋል። ክንድ ሥራውን የሚሠራ ከዋናው አካል ሳይለይ ነው።
ወልድም በዚህ ምድር ላይ ሰው ሆኖ የሚሠራውን ሥራ /የሥጋዌ/ ሥራውን
ሲሠራ ከአብና ከመንፈስ ቅዱስ ሳይለይ ነው ብለው የአንድምታ ተርጓምያን
አባቶቻችን አትተዋል።
አይኖቻቸውን አሳወሩ/ቊ40 ግንባራቸው ላይ ያለውን ዓይናቸውን
ሳይሆን ዓይነ ልቡናቸውን፣ ውስጣዊ አመለካከታቸውን አሳወሩ ማለት ነው።
የግእዝ በግእዝ ትርጓሜ ወንጌል «አሳወሩ የሚለው ቃል እራሳቸው
በፈቃዳቸው እንጂ ያስገደዳቸው እንደሌለ ያመለክታል» ይላል።
ኢሳይያስ የማንን
ክብሩን ስለ Gየ ኢሳይያስ ይህን አለ/ቊ41
ክብር ነው ያየው? ከተባለ- የኣብንየወልድንና የመንፈስ ቅዱስን ክብር ነው
ያየው ብሎ መመለስ ይቻላል" ምክንያቱም፡-በረጅም ዙፋን ላይ ለኢሳይያስ
የተገለጠው፡- እግዚአብሔር አብ፣ እግዚኣብሔር ወልድ፡ እግዚአብሔር
መንፈሰ ቅዱስ ተብሎ ተተርጕሞአል። ይኸውም ሦስቱ በአምላክነት አንድ
መሆናቸውን ያመለክታል።
ማር ኤፍሬም «ይህም የእግዚአብሔር አብ ክብር ነው» በማለት
እግዚአብሕር አብ መሆኑን ይገልጣል። የግእዝ በግእዙን ትርጓሜ ይመልከቱ።
ቅዱስ ጳውሎስ«በረጅምና ከፍ ባለ ዙፋን ላይ ተቀምጦ ለኢሳይያስ
የተገለጠው /ኢሳ6፥1 መንፈስ ቅዱስ መሆኑን በግብረ ሐዋርያት ነግሮናል /
የሐዋ 28፥ 25-27/።
ዮሐንስ ወንጌላዊ ደግሞ «ክብሩን ስለአየ ኢሳይያስ ይህን አለ» ማለቱ
-0ረጅምና ከፍ ባለ ዙፋን ላይ ተቀምጦ ኢሳይያስ ያየው እግዚአብሔር
ወልድ ነው ሲል ነው። በዘመነ ሐዲስ ሥጋን ለብሶ ሰው ሆኖ ወንጌልን
በሚሰብክ ጊዜ አይሁድ እንደማይቀበሉት ኢሳይያስ አስቀድሞ ትንቢት
ተናገረ ማለቱ ነው።
አመኑ/ቊ42
በም 3 ላይ
ከአለቆች ደግሞ ብዙዎች በእርሱ
ከአይሁድ አለቆች ኒቆዲሞስ እንደ አመነ ተገልጦ ነበር" ከዚህ ደግሞ
ስማቸው ያልተጠቀሰ ብዙ የአይሁድ አለቆች ማመናቸው ተነገረ። ኢየሱስ
ክርስቶስ ከሚያስተምረው ትምህርትና ከሚያደርጋቸው ተአምራት የተነሣ
በልባቸው አምነው በአንደበታቸው ግን የእግዚአብሔር ልጅ ክርስቶስ መሆኑን
አልመሰከሩም። ያላመኑበት አይሁድ ኢየሱስ፡- ክርስቶስ እንደሆነ የሚመሰክር
ከምኩራብ እንዲባረር አዋጅ አውጀው ነበርና ፈርተው አልመሰከሩም።
ዮሐንስ ወንጌላዊ «ከእግዚአብሔር ክብር ይልቅ የሰውን ክብር ወደዋልና»
በማለት ይወቅሳቸዋል። የውስጣቸውን እምነት በአንደበታቸው ሊገልጡት
ይገባ ነበር ሲል ነው።
እምነት በልብ ብቻ ሳይሆን በአንደበትም መገለጥ አለበትመድኃኒታችን
ኢየሱስ ክርስቶስ «በሰው ፊት ለሚመሰክርልኝ ሁሉ እኔ ደግሞ በሰማያት
ባለው በአባቴ ፊት እመሰክርለታለሁ» /ማቴ 10÷32/ ብሏል። ሐዋርያው
ቅዱስ ጳውሎስም «ኢየሱስ ጌታ እንደሆነ በአፍህ ብትመሰክር እግዚአብሔርም
ከሙታን እንዳነሣው በልብህ ብታምን ትድናለህና ሰው በልቡ አምኖ
ይጸድቃልና በአፉም መስክሮ ይድናል» /ሮሜ 10÷910/ ይላል።
ንባብ- ኢየሱስም ጮኸ እንዲህም ኣለ- በእኔ የሚያምን በላከኝ ማመኑ
ነው እንጂ በእኔ አይደለም እኔንም የሚያይ የላከኝን ያያል። በእኔ የሚያምን ሁሌ
በጨለማ እንዳይኖር እኔ ብርሃን ሆኜ ወደ ዓለም መጥቻለሁ። ዓለምን ላድን እንጂ
በዓለም ልፈርድ አልመጣሁምና ቃሌን ሰምቶ የማይጠብቀው ቢኖር የምፈርድበት
እኔ አይደለሁም" የሚጥለኝ ቃሌንም የማይቀበለው እርሱ የሚፈርድበት ኣለው።
እኔ የተናገርሁት ቃል እርሱ በመጨረሻው ቀን ይፈርድበታል። እኔ ከራሴ
አልተናገርሁምና ነገር ግን የላከኝ አብ እርሱ የምለውን የምናገረውንም ትእዛዝ
ሰጠኝ" ትእዛዙም የዘለዓለም ሕይወት እንደሆነች አውቃለሁ። ስለዚህ እኔ
የምናገረውን አብ እንደነገረኝ እንዲሁ እናገራለሁ /ቍ 44-50/።
:
በእኔ የሚያምን በላከኝ ማመኑ ነው እንጂ በእኔ አይደለም/ቊ44
ላከኝ የሚለው እግዚአብሔር አብ መሆኑ ግልጽ ነው። ጌታችን በእኔ የሚያምን
በላከኝ ማመኑ ነው እንጂ በእኔ አይደለም ማለቱ ከአብ ጋር ያለውን አንድነት
ለመግለጽ ነው። እኔ የምሠራውን የአምላክነት ሥራ አይቶ በእኔ የሚያምን
በእግዚአብሔር አብም ያምናል እንጂ በእኔ ብቻ የሚያምን አይደለም ማለቱ
ነው። ወልድን የሚያከብር አብንም ያከብራል፤ ለወልድ የሚሰግድ ለአብም
ይሰግዳል፤ የወልድን አምላክነት የሚያምን የአብንም አምላክነት ያምናል፤
ወልድን የሚያመልክ ሁሉ አብንም ያመልካል። ለወልድ የተደረገ ሁሉ
ለአብ የተደረገ ነው። ምክንያቱም ከወልድ ጋር አብ ኣለና" የወልድ ችሎታ
ሁሉ የአብ ችሎታ ነው። ወልድን ከአብ መለየት አብንም ከወልድ መለየት
አይቻልም። ኢየሱስ ክርስቶስ በእኔ የሚያምን በላከኝ ማመኑ ነው እንጂ
በእኔ አይደለም የሚለውን ቃል ጩኾ ነው የተናገረው። ጩኾ መናገሩም
የሚሰሙት ሰዎች ለነገሩ ትኩረት እንዲሰጡት ነው። ላከኝ የሚለውን
ቍጥር 45ን ይመልከቱ።
እኔንም የሚያይ የላከኝን ያያል/ቊ45 ወልድን በዓይነ ሥጋ የሚያይ
ሁሉ አብንም በዓይነ ሕሊና ያያል። በእምነት ዓይን አብን ይመለከታል።
እኔን የሚያይ ሁሉ አብ ከእኔ ጋር መሆኑን በእምነት ይመለከታል ማለቱ
ነው።
በእኔ የሚያምን በላከኝ ማመኑ ነው እንጂ በእኔ አይደለም የሚለው
ቃልና እኔንም የሚያይ የላከኝን ያያል የሚለው ቃል አብና ወልድ በባሕርይ
አንድ መሆናቸውን የሚያስረዱ ቃላት ናቸው:
የግእዝ በግእዝ ትርጓሜ ወንጌል «የመጀመሪያው ቃል ሌላ ነው ብለው
ደቀ መዛሙርቱ እንዳይጠራጠሩ ሁለተኛው ቃል የመጀመሪያውን የሚያፈርስ
አይደለም። በሁለተኛው ንግግሩ በመካከላቸው ያለውን አንድነት አጉልቶ
ገለጠው» ይላል።
የመጀመሪያው የሚለው «በእኔ የሚያምን በላከኝ ማመኑ ነው እንጂ
በእኔ አይደለም» የሚለውን ነው።ሁለተኛ የሚለው «እኔንም የሚያይ
የላከኝን ያያል» የሚለውን ነው። ሁለቱም ፀረፍተ ነገሮች አብና ወልድ
አንድ መሆናቸውን ለአይሁድ ለማስረዳት የተነገሩ ናቸው ለማለት ነው።
ማር ዮሐንስም «lእኔ የሚያምን በላከኝ ማመኑ ነው ማለቱ በቃሌ
የሚያምን አለማለቱ አብና ወልድ በባሕርይ አንድ መሆናቸውን ያመለክታል።
ይህንም ያጸና ዘንድ እኔን የሚያይ የላከኝን ያያል አለ» ይላል። “እኔን
የሚያይ የላከኝን ያያል» የሚለው ቃል የአብንና የወልድን ኣንድነት ያጸናል
ነው የሚለን።
ማር ዮሐንስ «እኔን የሚያይ የላከኝን ያያል» ስላለ አብ በግዙፍ
አካል የማይገለጥ መሆኑንም ሲያስረዳ «አምላካዊ ባሕርይ በአካል የሚገኝ
ሆኖ አይደለም። የሚሠራውን ሥራ ያመለክታል እንጂ» ብሏል። ይኸም
ማለት፡- እኔን የሚያይ የላከኝን ያያል ሲል የአብ አምላካዊ ባሕርይ በአካል
አይገለጥም። በአምላክነቱ ከወልድ ጋር አንድ ሆኖ የሚሠራው አምላካዊ
ሥራ ይታያል እንጂ ማለቱ ነው።
ላከኝ/ቊ45
ጌታችን መድኃኒታችን ኢየሱስ ክርስቶስ አብ እንደ ላከው ነግሮናል።
አብ ላከኝ፣ ከአብ ተልኬ መጥቻለሁ የሚለውን ቃል ደጋግሞ ተናግሮታል።
ከአብ መላኩ በዚህ ወንጌል በሚከተሉት ጥቅሶች ተመዝግቧል /ምዕራፍ 5፥
23 :24 :30 :36 :37 :38 ምዕራፍ 6፥ 29 :44 :57 ምዕራፍ 7፥ 16-18 :
29 : 33 ምዕራፍ 8፥ 16-18 :26 :29 :42 ምዕራፍ 10፥ 36 ምዕራፍ 12፥
44 :45 :49 ምዕራፍ 13፥ 20 ምዕ 14፥ 24 ምዕ 16፥ 5 ምዕራፍ 17፥ 8
:18 :21:23:25/::
.
አብ ላከኝ ወይም ከአብ ተልኬአለሁ የሚለው ኃይለ ቃል ብዙ
ጊዜ ጥያቄን ያስነሣል። በአብና በወልድ መካከል ላኪና ተላኪ፣ አዛዥና
ታዛዥ፣ አገልጋይና ተገልጋይ፣አሠሪና ሠራተኛ አለወይ? ብለው የሚጠይቁ
አሉ።ወልድ በሥጋው ተላከ እንዳይባል ወልድ የተላከው ሥጋን ለመልበስ
ነው እንጂ ሥጋን ከለበሰ በኋላ አይደለም ብለው የሚከራከሩም አሉ።
መልስ፡- ይህን ምሥጢረ ሥጋዌ በጥንቃቄ መረዳት ያስፈልጋል።
በአብና በወልድ መካከል ላኪና ተላኪ የለም። ተልእኮን (መላላክን) ፍጡር
የሚተገብረው ከአንድ ቦታ ወደ ሌላ ቦታ በመሄድ ነው። ተልኮ ሲሄድ
ከነበረበት ቦታ ይታጣል። ወደ አልነበረበት ቦታም ይደርሳል። ወልድ ግን
ተላከ ከመባሉ በፊት ያልነበረበት ቦታ የለም። እርሱ የሌለበት ምድር የለም።
በምድር ሁሉ በምልዓት ነበረ" በየትኛውም ጊዜ በዓለሙ ሁሉ በሰማይና
በምድር ምሉዕ /ሉ/ ነውና ከየት ወደ የት ተላከ ይባላል?። ከሰማይ
ተነሥቶ ወደ ምድር መጣ ወይም ደረሰ አይባልም።ስለዚህ ተላከ የሚለው
ቃል ምሥጢራዊ ትርጕም ኣለው። የሚከተሉትን መልሶች በማስተዋል
እንመልከት።
ወልደ እግዚአብሔር ተላከ ማለት ከእመቤታችን ከቅድስት ድንግል
ማርያም ሥጋን ነሣ ከሥጋ ጋር ተዋሐደ፡ ሥጋን ለበሰ፣ ሰው ሆነ፣ በሥጋዊ
አካል ተገለጠ በአጭር ቁመት በጠባብ ደረት ተወሰነ ማለት ነው።
ሁለተኛም ወልድ ተላከ የተባለው አብና መንፈስ ቅዱስ የማይሠሩትን
ምድራዊ ሥራ በመሥራቱ በአገልግሎቱ ነው። በዮርዳኖስ መጠመቁ
በገዳመ ቆሮንቶስ መጸሙ፣ መከራ መቀበሉ፣ በመስቀል ላይ ራሱን መሠዋቱ
በአጠቃላይ እኛን ለማዳን የሠራው ሥራ ሁሉ አገልግሎት ይባላል።«እንዲሁም
የሰው ልጅ ሊያገለግል ነፍሱንም ለብዙዎች ቤዛ ሊሰጥ እንጂ ሊያገለግሉት
አልመጣም» /ማቴ 20፥28/ እንዳለ።
አብ ወልድን ላከው መባሉ። አብ ወልድን እንደላከው ተገልጦአል።
ይኸውም አንድ ሰው ሌላውን ሰው እንደሚልከው አይደለም። ከአንድ ቦታ
ወደ ሌላ ቦታ ሰደደው ማለትም አይደለም። ወልድ ሰው እንዲሆን፣ ሥጋን
እንዲለብስ፣ በሥጋዊ አካል እንዲገለጥ፣ ምድራዊ አገልግሎት እንዲያገለግል፣
ብዙ መከራ ተቀብሎ፣ ደሙን አፍስሶ፣ በሥጋ ሙቶ በሞቱ ዓለሙን እንዲያድን
የአብ ፈቃድ ሆነ ማለት ነው እንጂ። በወልድ ሰው መሆን ዓለሙ ይድን
ዘንድ የሦስቱ የአብ፣ የወልድና የመንፈስ ቅዱስ ፈቃድ ኣንድ ነውና።
ቅዱስ ኤፍሬም በማክሰኞ ውዳሴ ማርያም «እስመ በፈቃዱ ወበሥምረተ
አቡሁ ወመንፈስ ቅዱስ መጽአ ወአድኀነነ” -በራሱ ፈቃድ፣ በአባቱም ፈቃድ
በመንፈስ ቅዱስም ፈቃድ መጥቶ /ሰው ሆኖ/ አድኖናልና» እንዳለ።
መጣ መባሉ- ጌታችን ወደዚህ ዓለም መምጣቱን ነግሮናል «እኔ
ከእግዚአብሔር ወጥቼ መጥቻለሁና» /8፥42/ከአብ ወጥቼ ወደዓለም
መጥቼአለሁ/ም16፡28/ «እኔ መጥቼ ባልነገርኋቸውስ ኃጢአት ባልሆነባቸውም
ነበር» /ም15፡22/ እንዲል" ጌታችን ከአብ ወጥቼ መጥቻለሁ ሲል ሰው
ሆኛለሁ ማለቱ ነው እንጂ ሰማይን ትቼ ወደ ምድር መጥቻለሁ ማለቱ
አይደለም። ሰው ከመሆኑ በፊትም ምድር የእግሩ መረገጫ ናትና ሰማይም
ዙፋኑ ነውና /ኢሳ 66 1/። መጣ የሚለው ወይም መጥቻለሁ የሚለው ቃል
ትርጕሙ እንደሚከተለው ነው። ሥጋን ለብሻለሁ፣ በሥጋ ተልጫለሁ፣
በአካለ ሥጋ እታያለሁ ማለቱ ነው።
ወረደ መባሉ- ጌታችን «ከሰማይም ከወረደው በቀር ወደ ሰማይ
የወጣ የለም በማለት ከሰማይ መውረዱን ነግሮናል /ዮሐ 3፡13/ እዚህም
ላይ ጌታችን ሰማይን ትቶ ወደ ምድር ወረደ ማለት አይደለም። በኃጢአት
የተዋረደውን የሰውን ሥጋ ተዋሐደ፡ ዝቅተኛውን የሰውን ባሕርይ ባሕርዩ
አደረገው፣ ልዑል እግዚአብሔር ትሁት ሰው ሆነ ማለት ነው እንጂ።
ወደ አብ እሄዳለሁ ማለቱ- ጌታችን ወደ አብ እንደሚሄድ ነግሮናል /ዮሐ 14፡114፡28 ለሐዋርያት እንደሚያርግ ነግሮአቸዋል /ዮሐ 20 17/ ወደ አብ እሄዳለሁ
አርጋለሁ ማለቱም ምድርን ትቼ ወደ ሰማይ እሄዳለሁ ማለቱ አይደለም።ትርጕሙ
እንደሚከተለው ነው- በሥጋ ተገልጬ የምሠራውን ሥራ እፈጽማለሁ፣ ከዚህ በኋላ
በሥጋዊ አካል አልታይም፣ ከሐዋርያት ጋር ስበላ ስጠጣ አልታይም፣ ከቦታ ወደ
ቦታ ስመላለስ፣ ሕዝብ ሰብስቤ ሳስተምርና በሽተኞችን ስፈውስ አልታይም ማለቱ
ነው።
አንባቢ ሆይ ተላከ፣ መጣ፣ ወረደ የሚሉት ቃላት ጌታችን በሥጋ መገለጡን
የሚያስረዱ መሆናቸውን ልትገነዘብ ይገባል። ወደ አብ ሄደ፣ አረገ፣ በአብ ቀኝ
ተቀመጠ የሚሉት ቃላትም በሥጋ ተገልጦ ዓለምን ለማዳን የሚሠራውን ሥራ
ከፈጸመ በኋላ በሥጋዊ አካል የማይገለጥ፣ የማይታይ መሆኑን የሚያስረዱ ቃላት
መሆናቸውን አስተውል። እግዚኣብሔር ወልድ ሰው ከመሆኑ በፊት በምድር ላይ
መኖሩን፣ ሰው በሆነ ጊዜም በሰማይ መኖሩን፣ ካረገ በኋላም በምድር መኖሩን
በአንድ ቦታ የማይወሰን አምላክ መሆኑን ልታውቅ ይገባሃል።
ዓለምን ላድን እንጂ በዓለም ልፈርድ አልመጣሁምና/ቊ47 ም3÷17
ላይ ተመሳሳይ ቃል እናገኛለን። የወልደ እግዚአብሔር የመምጣቱ አላማ ዓለምን
ለማዳን ነው እንጂ በዓለም ለመፍረድ አይደለም። ዓለሙ መጀመሪያ በአዳም
ኃጢኣት ሞት ተፈርዶበታል። ወደ ሲኦል ወኀኒም ወርዶአል። አሁን ግን ለዓለም
ይቅርታ ተደርጎለት ወልደ እግዚአብሔር ከማረሚያ ቤት ከሲኦል ሊያወጣው መጣ
/ም 3÷17ን ይመልከቱ/።
የግእዝ በግእዝ ላይ አንድ መተርጒም«ዓለሙን ላጠፋው አልመጣሁም።
ነገር ግን ላድነው ፈቃዴ ነው። የእውነት ሕግን እሠራለሁ። የሚገባውን ሥራ
ለመሥራት ሰውን አነሣሣለሁ፣ አነቃቃለሁ። ተገቢውን ትእዛዝ አልቀበልም ያለውን
ግን ጽድቅ ወቃሽ ይሆነዋል ሲል ነው» ብሏል።
እኔም የተናገርሁት ቃል እርሱ በመጨረሻው ቀን ይፈርድበታል/ቊ48
የመጨረሻው ቀን ዕለተ ምጽኣት ነው። በዕለተ ምጽኣት ጌታ የተናገረውን የወንጌል
ቃል ሰምተው በማያምኑት ላይ አምላካዊ ቃሉ ይመሰክርባቸዋል። ዮሐንስም
በራእዩ «መጻሕፍትም ተከፈቱ ሌላ መጽሐፍም ተከፈተ እርሱም የሕይወት መጽሐፍ
ነው ሙታንም በመጻሕፍት ተጽፎ እንደነበር እንደ ሥራቸው መጠን ተከፈሉ» ይላል
/ራእ 20÷12/ ቅዱስ ያሬድም «ወመጻሕፍት ይትከሠታ ለስምዕ፤ መጻሕፍትም
ለምስክርነት ይገለጣሉ» ይላል።
የላከኝ አብ እርሱ የምለውን የምናገረውን ትእዛዝ ሰጠኝ/49
ኢየሱስ ክርስቶስ የተናገረው ቃል ሁሉ የአብ ቃልነው። ጌታችን ያስተማረው
ትምህርት ሁሉ የአብ ትምህርት ነው። ከወልድ ብቻ የተላለፈ አንድም
መልእክት የለም። ወልድ የሚያደርገውን ሁሉ ከራሱ ብቻ እንደማያደርግ
መላልሶ ነግሮናልና። የላከኝ አብ የሚለውን/ ም 12፥ 45ን ይመልከቱ/።
