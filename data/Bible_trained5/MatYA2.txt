የዳዊት ልጅ የአብርሃም ልጅ የኢየሱስ ክርስቶስ ትውልድ መጽሐፍ”
(ማቴ.11)"
(፩) በቅርቡ የምንነግራችሁን ነገር ኹሉ በጸጥታና በተቀደሰ አርምሞ ኾናችሁ
ታደምጡ ዘንድ የሰጠናችሁን ቃለ ምዕዳን በርግጥ ታስታውሳላችሁን?
እነዚያን ቃለ ምዕዳናት አስቀድሜ የሰጠኋችሁ እነሆ ዛሬ ወደ ተቀደሰው
ደጃፍ ስለምንገባ ነውና።
አይሁድ “ወደሚቃጠል የእሳት ደብር፣ ወደ ጭጋግም፣ ወደ ጨለማም፣ ወደ
ዐውሎ ነፋስም” መቅረብ ሲያስፈልጋቸው (ዕብ.12፡18)፣ ወይም ደግሞ
ከተወሰነላቸው ዳርቻ ሳያልፉ ከሩቅ ኾነው እነዚህን ነገሮች እንዲያዩና
እንዲሰሙ ሲነገራቸው፥ ለሦስት ቀናት ወደ ሚስቶቻቸው እንዳይቀርቡ፣
ልብሶቻቸውን እንዲያጥቡ፣ ሙሴ ሳይቀር ሰውነታቸውን በፍርሐትና በረዓድ
ኾነው ቀድሰው እንዲቀርቡ ታዝዘው ከነበረ፥ እነዚህን ቃላተ ወንጌል ልንሰማ፣
ከሚጤሰው ደብር ሥር እንድንቆም ሳይኾን ወደ ራስዋ ወደ መንግሥተ
ሰማያት ልንገባ ያለን እኛ ደግሞ ከእነርሱ በበለጠ ራሳችንን ልናቅብ
ያስፈልገናልና (ዘጸ.19፡1-11)። ኾኖም ግን ልብሳችንን በማጠብ አይደለም፤
ልብሰ ልቡናችንን በማንጻትና ከግብረ ዓለም በመራቅ ነው እንጂ= ከገባችሁ
በኋላ የምታዩት ጨለማ፣ ወይም ጢስ፣ ወይም ዐውሎ ነፋስ ሳይኾን ንጉሡ
ራሱ ከመነገር በላይ በኾነው በክብሩ ዙፋን ላይ ተቀምጦ በአጠገቡም
መላእክትና ሊቃነ መላእክት ነገደ ቅዱሳንና ስፍር ቍጥር የሌላቸው ሠራዊት
ቆመው ነውና።
ሀገረ እግዚአብሔር የምትባለው፥ በውስጥዋ “የበኵራት ማኅበር፥ ፍጹማን
የኾኑት የጻድቃን መንፈሶች፥ ኣእላፋት መላእክት የተሰበሰቡባት፥ የሚረጭ
ደምም ያለባት” (ዕብ.12፡22-24) ኹሉም [ሕዝብና አሕዛብ፥ሰዎችና
መላእክት፥ ነፍስና ሥጋ፥ ሰውና እግዚአብሔር] ታርቀው የተዋሐዱባት፣
ሰማይ የምድር፥ ምድርም የሰማይ ሥርዓት የተቀበለችባት፣ ከጥንት አንሥቶ
ቅዱሳን መላእክትና ቅዱሳን ሰዎች ኹሉ ሲናፍቁት የነበረው ሰላም አንድነ†
የተመለሰባት ናትና"
በዚህ ከተማ (ሀገረ እግዚአብሔር) ውስጥ የድል ምልክት የሚኾን መስቀል
አለ፤ ክብር አለ ጎልቶና ደምቆ የሚታይ ይኸውም ጌታችን ኢየሱስ ክርስቶስ
ድል አድርጎ የማረ?ው ምርኮ አለ የባሕርያችን በኵር አለ ንጉሣችን
[ከዲያብሎስ የበዘበዘው] ብዝበዛ አለ" እነዚህን ኹሉ ወንጌላቱን ስንማር
አንድ በአንድ በደንብ እንማራቸዋለን። አንተ በአርምሞ የምትከታተለን
ከኾነ ኹሉንም መርተን እየወሰድን እናሳይሃለን። ሞት የቱ ላይ እንፃ
ተሰቀለ ኃጢአት የቱ ላይ እንደ ተንጠለጠለ፣ በዚህ ውጊያ ውስጥ የቀረቡኋ
እጅግ ብዙና አስደናቂ የኾኑ መሥዋዕቶች የቱ ላይ እንደ ቀረቡ እናሳይሃለን
እንደዚሁ ከይሲው እዚህ ላይ ሲታሰር ታያለህ። ቀጥሎም ብዛት ያለውን
ምርኮኛውን፣ ከዚያ በኋላ ቀድሞ እኩዩ ዲያብሎስ ኹሉንም ያግዝበት የነበረውን
ምሽግ ትመለከታለህ። አሁን የወንበዴው ኅቡዕ ቦታና ዋሻ ተሰባብሮ፣ ባዶም
ኾኖ ታየዋለህ። ንጉሥ ክርስቶስ ገብቶበታልና (1ኛ ጴጥ.3፡19-20፣ 4፡6)=
ነገር ግን ተወዳጅ ሆይ! ልል ዘሊል ኣትኹን። ኣንድ ሰው ወደ አንተ መጥቶ
የዚህን ዓለም ውጊያ ውሎ፣ ስለ ተማረከው ምርኮ፣ ስለ ተገኘውም ድል ቢነግርህ
በፍጹም አትሰለችም። እንዲያውም ዜናውን ለመስማት ከመጎምጀትህ የተነሣ
መብልም መጠጥም ላትፈልግ ትችላለህ። የዚህን ዓለም ታሪክ ለመስማት
እንዲህ የሚያጓጓህ ከኾነ፥ ይህ [መንፈሳዊ ውጊያና ድል] ደግሞ ይበልጥ
ሊያጓጓህ ይገባል። ልትሰማው ያለህ ነገር እንደ ምን ዕፁብ ድንቅ እንደ ኾነ
አስተውል፦
በአንድ መልኩ ኹሉን የሚችል አምላክ ከሰማያዊ ዙፋን እንደ ምን
ወደ ምድር እንደ ወረደ (ጥ0.18፡15)፣ [ወደ ምድር ብቻም ሳይኾን
እንደ ምን ወደ ሲዖልም ሳይቀር ወርዶ በሰልፍ ቦታው እንደ ቆመ
በሌላ መልኩ ደግሞ ዲያብሎስ እንደ ምን በእግዚአብሔር ፊት -
በቀጥታ በእግዚአብሔር ፊትስ አይደለም፥ ባሕርየ ሰብእን በተዋሐደው
እግዚአብሔር ፊት እንጂ - እንደ ቆመ አስተውል!
ከሰው ሕሊና እጅግ የሚርቀውና የሚረቅቀው ደግሞ ሞት በሞት ጠፍቶ
መርገም በመርገም ተወግዶ፣ የዲያብሎስ ሥልጣን እርሱ ራሱ ድል በነሣባቸ
ነገሮች ድል ተነሥቶ ትመለከታለህ" ስለዚህ እንደሚገባ ኾነን ራሳችንን
ሊቁ መዝሙረ ዳዊትን በተረጎመበት ድርሳኑ በአርባ አምስተኛው ድርሳኑ ላይም፦ “በሞት ሞት
ተወገደ፤ በመርገም መርገም ተነሣ በረከትም ተሰጠ፡ በመብል ወጥተን ነበር፥ እነሆ እንደ ገና በመብል
ምክንያት የነበሩት የክብር አክሊልን ለማግኘት ምክንያት ኾኑን” ብሎአል::
ገባን: ድንግል ከገነት እንድንባረር አደረገችን፤ በድንግልም የዘለዓለምን ሕይወት አገኘን: ለፍርድ
እናነቃቃ። እነሆ ደጆቹ ሊከፈቱ እንደ ኾኑ ይታዩኛልና እንደሚገባን ነቅተን
ተግተን በፍርሐትና በመንቀጥቀጥ ኾነን፣ እግረ ልቡናችንንም በቀጥታ
በደጃፉ ላይ በማድረግ እንግባ እንጂ አናንቀላፋ።
ይህ ደጃፉስ ምንድን ነው? “የዳዊት ልጅ የአብርሃም ልጅ የኢየሱስ ክርስቶስ
ትውልድ መጽሐፍ የሚለው ኃይለ ቃል ነው!
“ምን እያልህ ነው? ስለ እግዚአብሔር አንድያ ልጅ እንደምታስተምረን ቃል
አልገባህምን? ታዲያ [በቅርብ] ከአንድ ሺሕ ትውልዶች በፊት ስለ ተወለደ
ስለ ዳዊት አንሥተህ እርሱ አባቱም አያቱም እንደ ኾነ ትናገራለህን?”
ቆይ፥ በቀስታና በጥቂት በጥቂቱ እንጂ ኹሉንም ነገር [ቀዳማዊ ልደቱን]
በአንድ ጊዜ ለመማር አትሻ" አሁን ያለነው ገና በደጃፉ ላይ ነው - ታዛው
ላይ! ታዲያ ይህን አልፈህ ወደ ማጀት ለመግባት ለምን ትቸኩላለህን?
እስከ አሁን ድረስ ገና ኹሉንም ለይተህ አላወቅህምና። ቀዳማዊ ልደቱን
የማልነግርህ ግን ለአሁን ለጊዜው ብቻ አይደለም። [መቼም ቢኾን መች
ልነግረህ አይቻለኝም።] እርሱንስ ተወውና ደኃራዊ ልደቱንም ልነግርህ
አይቻለኝም፤ ፈጽሞ የማይነገርና የማይመረመር ነውና። ከእኔ ኣስቀድሞም
ነቢዩ ኢሳይያስ፥ ሕማማተ መስቀሉን፣ ለዚህ ዓለም ያለውን ፍቅር እየተናገረ
ጨምሮም እርሱ ጥንቱን ማን እንደ ኾነ፣ ስለ ሰው ልጆች ሲልም ምን እንደ
ኾነና እስከ ምን ድረስ እንደ ወረደ እያደነቀ ይህንን “መኑ ይነግር ልደቶ -
ልደቱን ማን ይናገራል?” በማለት ነግሮሃልና (ኢሳ.53፡8)።
ስለዚህ አሁን ልንናገረው ያለን ስለ ቀዳማዊ ልደቱ አይደለም፤ በዚህ ምድር
ላይ በእልፍ ምስክሮች መካከል ስለ ተፈጸመው ስለ ደኃራዊ ልደቱ ነው
እንጂ። ስለዚሁ ደኃራዊ ልደትም ቢኾን የምንነጋገረው ከመንፈስ ቅዱስ
ጸጋ ተቀብለን እንድንነጋገር የተቻለንን ያህል ነው" ይህም ቢኾን አንድ
ሰው ጥንቅቅ አድርጎ ሊናገረው የማይቻለው እጅግ ረቂቅ ምሥጢር ነውናs
ስለዚህ አሁን ስለ ደኃራዊ ልደቱ ስለ ሰማህ ንኡስ ነገር እየሰማህ እንደ
ኾነ አድርገህ አታስብ። ልቡናህን አንቅተህ እግዚአብሔር [በአጭር ቁመት
በጠባብ ደረት] ወደ ምድር መምጣቱን ስለ ተነገረ ሰምተህም በፍርሐት
በረዓድ ኾነህ ቁም እንጂ። ደኃራዊ ልደቱ ዕፁብ ድንቅ ከሕሊናትም
የሚያልፍ ስለ ነበረም በዚሁ ምክንያት ሠራዊተ መላእክት አዲስ ዝማሬ
ዘምረዋል፤ በዚህ ዓለም ፈንታም [ለሰው ልጆች ስለ ተደረገ ድኅነትም]
እነርሱ አመስግነዋል። ነቢያትም ከመጀመሪያው አንሥተው ይህን ሰምተው
እጅግ ተደንቀው፦ “በምድር ተገለጠ፤ እንደ ሰውም ኾነ” ብለዋል (ባሮክ.3
38)። አዎን! የማይታወቀውº፣ የማይነገረው የማይመረመረው፣ ከባሕርይ
በአንዳንድ ቅጂዎች “ማንም ሊቀርበው የማይችል” ይላል።
አባቱ ከአብ ጋር በመለኮት አንድ የኾነው እርሱ [እግዚአብሔር ወልድ
በአጭር ቁመት በጠባብ ደረት]በማኀፀነ ድንግል እንደ አደረ ከሴት ይወለድ
ዘንድ እንደ ወደደ አብርሃምና ዳዊት ቅድመ አያቶቹ ይኾኑ ዘንድ እንደ
ፈቀደ መስማት ከሕሊናት ኹሉ የራቀ የረቀቀ ነውና" [ምግባራቸው የቀና]
እነ አብርሃምንና እነ ዳዊትን የምጠቅሰውስ ለምንድን ነው? አስቀድመን
የጠቀስናቸውና በጎ ምግባር ያልነበራቸው ሴቶች [የሥግው ቃል] “አያቶቹ"
ተብለው መጠራታቸው ከዚህም በላይ ሊመረምሩት የማይቻል ዕፁብ ድንቅ
ነውና።
() እነዚህን ነገሮች በመስማት አልዕል አልባቢከ - ልብህን ወደ ላይ ከፍ ከ
አድርገው እንጂ ታች ያለውንና ተርታ ነገርን አታስብ። እንዲያውም ለዘመኑ
ጥንት ለሌለው ለእግዚአብሔር አብ ልጁና የባሕርይ ልጁ ኾኖ ሳለ፡ አንተን
የእግዚአብሔር ልጅ ያደርግ ዘንድ የዳዊት ልጅ መባልን እንደ ወደደ አይተህ
ይበልጥ መንክር - ዕፁብ ድንቅ በል። እግዚአብሔር አብ የአንተን የባሪያውን
አባት ያደርግ ዘንድ፥ ባሪያው ዳዊት [በተዋሐደው ሥጋ] አባቱ ይኾን ዘንድ
መርጦአልና [ይህን ሰምተህ ይበልጥ አድንቅ]
እንግዲህ ገና ከመጀመሪያውኑ ወንጌል እንደ ምን ረቂቅ እንደ ኾነች ታያለህን?
እስከ አሁን ድረስ የቀረቡልህ ነገሮች አጠራጥረውህ ከኾነም፥ እነዚህን ነገሮች
ለእግዚአብሔር ባሕርይ እንደሚገባ ከፍ አድርገህ እመናቸው። “ሰው [በጸጋ]
የእግዚአብሔር ልጅ ኾነ” ከማለት በላይ፥ “እግዚአብሔር ሰው ኾነ” ብሎ
በሰው አእምሮ ማሰብ ማሰላሰል ጭንቅ ነውና። ስለዚህ ከእንግዲህ ወዲህ
የእግዚአብሔር ልጅ፥ የዳዊት ልጅ የአብርሃም ልጅ እንደ ኾነ በሰማህ
ጊዜ ልብህ አይታወክ፤ የአዳም ልጅ የምትኾን አንተም የእግዚአብሔር
ልጅ ትባላለህና። ራሱን ያለ ልክ ዝቅ ዝቅ ያደረገው እኛን ያለ ልክ ከፍ
ከፍ ያደርግ ዘንድ ብቻ ነው እንጂ እንዲሁ ወይም በከንቱ አይደለምና።
ስለዚህ እርሱ ከሥጋ የተወለደው አንተ ከመንፈስ እንድትወለድ ነው፤ ከሴት
የተወለደው አንተ የእግዚአብሔር ልጅ እንጂ የሴት ልጅ [ሥጋዊና ደማዊ
ሰው ብቻ] እንዳትኾን ነው።
ስለዚህ ልደቱ ኹለት ወገን፥ ማለትም እንደ እኛና ከእኛ በላይ ነበር። ከሴት
መወለዱ እንደ እኛ ያለ ልደት ነበርና፤ ከደም ወይም ከሥጋ ፈቃድ ወይም
ከወንድ ፈቃድ" ሳይኾን ከግብረ መንፈስ ቅዱስ መወለድ ግን ከእኛ ልደት
የራቀ ነበርና" ይህ ኹለተኛው ዓይነት ልደትም ለእኛ ይሰጠን ዘንድ ያለውን
ልደት የተወለደው ልደት ነበር (ዮሐ.1፡13)። [ልደቱ ብቻ ሳይኾን] ሌላውም
በሙሉ እንደዚህ ነበር። በመኾኑም ጥምቀቱም ጭምር ልክ እንደ ልደቱ
አሮጌዉም አዲሱም በአንድ ጊዜ የተከናወነ ነበር። በነቢይ መጠመቁ ጥምቀተ
ብሉዩን፥ ርደተ መንፈስ ቅዱስ ግን ጥምቀተ ሐዲስን ያመለከተ ነበርና።
አስታራቂ ሰው በኹለት
እጆቹን በኹለቱም አቅጣ
በተራራቁ ሰዎች መካከል እንደሚቆምና ኹለት
ለኹለቱም ዘርግቶ እንደሚያስታርቃቸው ኹሉ
እሱም መካከለኛ ኾኖ ብለይ ኪዳንን ከሐዲስ፡ ባሕርየ እግዚአብሔርን
ክባሕርየ ሰብእ የእርሱን የኾነውን [መለኮት] የእኛ ኾነው [ሥጋ] ጋር
አስታረቀ።
እንግዲህ ከተማይቱ ገና ከመጀመሪያው ከታዛው አንሥቶ የብርሃንዋ
መጽደልደል ከውበትዋ ታላቅነት ጋር እንደምታሳይህ ታስተውላለህን?
በቀጥታ ንጉሡ በቅጥር በግቢ እንዳለ አድርጋ በአንተ አምሳል መኾኑን
እንዳመለከተችህ ትnነዘባለህን? አንዳንድ ጊዜም ሐምራዊ መጎናጸፍያውንና
ዘውዱን አስቀምጦ በፈንታውም የአንድ ተራ ወታደር ልብስ ለብሶ ልታየው
ትችላለህ እንጂ ንጉሥ ኹልጊዜ ሙሉ ክብሩን አያሳይምና። ምድራዊ ንጉሥ
እንደዚህ ቢያደርግ ጠላት ዐውቆበት እንዳያጠቃው ሽቶ ነው። እዚህ ላይ ግን
የዚህ ተቃራኒው ነው፦
[አንደኛ] እርሱ [ወልደ እግዚአብሔር] ማን እንደ ኾነ ቢያውቅ ጠላት
ዲያብሎስ ከእርሱ ጋር ከመዋጋት እንዳይሸሽ ነው።4
[ኹለተኛ] የገዛ ራሱ የኾነውን ሕዝብ ኹሉ ግራ እንዳያጋባው ብሎ
አስቦ ነው። የእርሱ ዓላማ ማዳን እንጂ ግራ ማጋባት ወይም ማስደንገጥ
አልነበረምና።
እንዲህም በመኾኑ ወንጌላዊው ገና ከመነሻው አንሥቶ ስሙን “ኢየሱስ” ብሎ
ጠራው። “ኢየሱስ” የሚለው ስም በጽርዕ ሳይኾን በልሳነ ዕብራይስጥ ነውና።
ትርጓሜውም በጽርዕ “መድኃኒት” ማለት ነው። “መድኃኒት” መባሉም
ሕዝቡን ኹሉ ከኃጢአታቸው ስለሚያድና ቸው ነው።
እንግዲህ ወንጌላዊው እንግዳ ያልኾኑ ነገሮችን በመናገር ሰማዒውን እንደ
ምን ያሉ አክናፍ እንዳስታጠቀው ታያለህን? ለእኛስ በእነዚህ በራሳቸው
ከምንጠብቀው በላይ የኾኑ ነገሮችን በመግለጥ ተስፋ እንደ ሰጠን
ትመለከታለህን? በሌላ አገላለፅ እነዚህ ስሞች በአይሁድ ዘንድ አስቀድመው
የታወቁ ናቸውና። [በጊዜአቸው ጊዜ] ሊከናወኑ የነበራቸው ነገሮች ማንም
ሰው ሊያሚስበው ከሚችለው በላይ ስለ ነበሩ፥ ገና ከመጀመሪያው አንሥቶ
3 ይኸውም በልደት ድርሳነ ላይ፦ “ስለዚህ ሥጋዬን ተወሐደ! ወንጌልን ሲያስተምር እሰማው ዘንድ
ሥጋዬን በተዋሕዶ ገንዘብ አደረገ፡፡ መንፈስ ቅዱስን ሰጠኝ፡፡ ሰጠሁ! ተቀበልሁ ለእኔም ፍጹም
ሕይወትን ገንዘብ አደረግሁ እርሱ ያከብረው ዘንድ ሥጋዬን ተዋሐደው የሚያድነኝ መንፈስ ቅዱስን
ሰጠኝ" እንዳለው ነው (ሃይማኖተ አበው ዘዮሐንስ አፈወርቅ፣ 66፡19)
4 የጌታ ልደት ከሰይጣናት የተሰወረ ነበር! “ወለእለ ይትቃወማ ኃይል በኢያእምሮ ሠወሮሙ" እንዲል
ትምህርተ ኅቡዐት ጠላት በሥጋ ከይሲ ተሰውሮ ሔዋን እንዳሳታት ጌታም በሥጋ ማርያም ተሰውሮ
ድል ነስቶታል፡
ይህ
የነገሩን የልዕልና ኃይል እንዳያውካቸው ስሞቹን ሳይቀር አስቀድሞ በጥላነት
ሰጥቶአቸው ነበርና" ስለዚህም ሕዝቡን ከሙሴ ተቀብሎ ወደ ተስፋይቱ ምድር
ባወረሳቸው በኢያሱ ስም ጠራው" ምሳሌውን አስተዋልህን? አማናዊውንም
ተመልክት! ያ [እስራኤል ዘሥጋን] ወደ ተስፋይቱ ምድር መራቸው:
ግን [እስራኤል ዘነፍስ ምእመናንን] ወደ መንግሥተ ሰማይና በሰማያት
ወዳሉት በጎ በጎ ነገሮች መራቸው" ያ [እስራኤላውያንን ወደ ተስፋይቱ
ምድር መርቶ ወስዶ ያወረሳቸው] ሙሴ ከሞተ በኋላ ነው ይህ [ጌታችን
ኢየሱስ ክርስቶስ ምእመናን ወደ መንግሥተ ሰማያት የመራቸው] ግን ኦሪት
ካለፈች በኋላ ነው" ያ እንደ መስፍንነቱ መራቸው ይህ ግን እንደ ንጉሥነቱ
መራቸው።
ዳሩ ግን “ኢየሱስ” የሚለውን ስም በሰማህ ጊዜ፥ ከስሙ መነሻነት [ስለ
ኢያሱ እየተናገረ እንደ ኾነ አስበህ] እንዳትደናገር ሽቶ ወንጌላዊው “የዳዊት
ልጅ ኢየሱስ ክርስቶስ” ብሎ ጨመረ። ኢያሱ የዳዊት ሳይኾን የሌላ ወገን
ነበርና።
(፭) ይህ መጽሐፍ ነገረ ልደቱን ብቻ ሳይኾን የሥጋዌውን ነገር በጠቅላላ የሚናገር
ኾኖ ሳለስ ወንጌላዊው “የኢየሱስ ክርስቶስ የትውልድ መጽሐፍ” የሚለው
ለምንድን ነው? የሥጋዌው ኹሉ አክሊል ልደቱ ስለ ኾነ ነው፤ የክብራችን
ኹሉ ምንጭና ሥር ልደቱ ስለ ኾነ ነው። ሙሴ የሰማይንና የምድርን ነገ
ብቻ ሳይኾን በዚያ ውስጥ ስላለው ኹሉም ነገር ያስተማረበትን መጽሐፍ
“የሰማይና የምድር ልደት መጽሐፍ” እንዳለው ኹሉ (ዘፍ.2፡4)፥ ወንጌላዊው
ማቴዎስም እንደዚሁ ልክ እንደ ሙሴ በውስጡ ያሉትን ብዙና ታላላቅ የኾኑ
ነገሮችን ጠቅልሎ በሚይዘው ርእስ “የኢየሱስ ክርስቶስ የትውልድ መጽሐፍ"
ብሎ ጠራው። ዕፁብ ድንቅ አሰኝቶ የሚያስደንቀውና ከሕሊናትና ከአሳቦች
ኹሉ በላይ የኾነው የወልደ እግዚአብሔር ሰው መኾን - ሥጋዌው - ነውና።
ሌላው ኹሉ ግን ከዚያ በኋላ ልደቱን ተከትሎ የሚመጣ ነውና።
(፮) ነገር ግን ወንጌላዊው አስቀድሞ “የአብርሃም ልጅ” ብሎ ቀጥሎ “የዳዊት ልጅ”
ያላለው ለምንድን ነው? አንዳንዶች እንደሚያስቡት ከሥጋዌው አንሥቶ
ቀደማዊነቱን ለመናገር አይደለም። እንደ እርሱ ቢኾን'ማ ኖሮ ልክ እንደ
ሉቃስ መጻፍ ይገባው ነበርና፤ ኾኖም ግን የጻፈው ሉቃስ ከጻፈበት አጻጻፍ
በተቃራኒ ነው። ታዲያ [በዘመን የሚቀድመውን አብርሃምን ትቶ በኋላ
5 ኢያሱ ማለት መድኃኒት ማለት ነውና፡ ኢሳይያስ ማለትም ያው መድኃኒት ማለት ስለ ኾነ ለጌታችን
ስም በጥላነት አስቀድሞ የተሰጠ እንደ ነበረ ከዚህ የሊቁ ትምህርት መገንዘብ ይቻላል።
6 ሊቁ በሌላ ድርሳኑም ልደት የሌሎች በዓላተ እግዚእ ራስ መኾኑን ገልጦአል: ለጥምቀት፣ ለትንሣኤ®
ለዕርገት፣ ለበዓለ ኃምሳና ለሌሎች በዓላት መነሻቸው ልደት መኾኑን hስተምሯል። እነዚህን በዓላት
የምናከብራቸው ጌታችን ስለ ተወለደ ነውና (አምስቱ የንስሐ መንገዶችና ሌሎች፣ ገጽ 36)።
የተወለደውን] ዳዊትን የሚያነሣው ለምንድን ነው? ወንጌላዊው አስቀድሞ
ዳዊትን የሚጠቅሰው:
25
[አንደኛ] ዳዊት ከገናናነቱ የተነሣ በኹሉም ዘንድ የሚታወስ ስለ ነበረ፣
[ኹለተኛ] በዘመን ከአብርሃም ይልቅ ለጌታችን ስለሚቀርብ፣
[ሦስተኛ ደግሞ ሥርወ መንግሥት እርሱ ስለ ኾነ ነው።]
ምንም እንኳን ትንቢት የተነገረው ለአብርሃምም ለዳዊትም ቢኾንም፥
አብርሃም የሞተው ቀድሞ ስለ ኾነ ብዙ ሰው ስሙን አያነሣውም ነበር።
ዳዊት ግን ከአብርሃም አንጻር የሞተው በቅርብ ስለ ነበረ በኹላቸውም ዘንድ
ተደጋግሞ የሚጠራ ነበር። ለምሳሌ እነርሱ ራሳቸው፦ “ክርስቶስ ከዳዊት ዘር፥
ዳዊትም ከነበረባት መንደር ከቤተ ልሔም እንዲመጣ መጽሐፍ አላለምን?”
ይሉ ነበር (ዮሐ.742)። ኹላቸውም “የዳዊት ልጅ” ይሉት ነበር እንጂ አንድ
ሰውስ እንኳን “የአብርሃም ልጅ” አይለውም ነበር። ይኸውም አስቀድሜ
እንደ ተናገርሁት ከአብርሃም ይልቅ ዳዊት ለጌታ ቅርብ ስለ ኾነና ዳዊት
ንጉሥ (ሥርወ መንግሥት) ስለ ኾነ ነው# ከዚህ የተነሣም እንደ ገና ሕዝቡ
ራሱና እግዚአብሔር ከዳዊት በኋላ የተነሡት የሚያከብሩአቸውን ነገሥታት
ኹሉ በዳዊት ስም ይጠሩአቸው ነበር። ነቢዩ ሕዝቅኤልና ሌሎች ነቢያትም
ተባብረው ንጉሥ ዳዊት እንደሚመጣና ዳግመኛ እንደሚነሣ ተናግረዋልና
(ሕዝ.34፡23-24፣ 37-24-25፣ ኤር.30፡9፣ ሆሴ.3፡5)። ዳዊት እንደሚመጣ
መናገራቸው ግን የሞተው ዳዊት ተነሥቶ ይነግሣል ማለታቸው ሳይኾን
ሌሎች እርሱን የሚመስሉ እንደሚነ™ መናገራቸው ነበር። እግዚአብሔርም
ለሕዝቅያስ፦ “ስለ ባሪያዬም ስለ ዳዊት ይህችን ከተማ አድናት ዘንድ
እጋርዳታለሁ” ብሎታል (2ኛ ነገ.19፡34)። ለሰሎሞንም በዘመኑ ስለ ዳዊት
ብሎ መንግሥቱን እንደማይከፍላት ነገረው (1ኛ ነገ.2፡11-13)። ዳዊት
በእግዚአብሔርም በሰውም ዘንድ የነበረው ክብር ታላቅ ነበርና።
ስለዚህ ምክንያት [እርካብ ተረግጦ ወደ ኮርቻ መውጣት እንዲመች
አስቀድሞ በደንብ ከሚያውቁት ከዳዊት ተነሣ፤ ቀጥሎም ወደ ዳዊት አባት
ወደ አብርሃም ኼደ። በአይሁድ ዘንድም ትውልድን ወደ ኋላ መቍጠር ባሕል
ነውና። ዳግመኛም በእስራኤል ዘንድ የተወደዱ ሰዎች እነዚህ ናቸውና።
ለምን? አንዱ ነቢይና ንጉሥ፣ ሌላኛውም ርእሰ አበውና ነቢይ ስለ ነበሩ!
(፯) “ነገር ግን ጌታችን የዳዊት ዘር መኾኑ የሚታወቀው እንዴት ነው?” ብሎ
የሚጠይቅ ሰው ሊኖር ይችላል" ምድራዊት እናት እንጂ ምድራዊ አባት
7 ዳግመኛም አብርሃምን የሚያነሣው፦ “የአባቱን ርስት ጥሎ በመውጣት፣ በስደትና በድንኳን በመኖር፣
በድርቅና በረሃብ በቸነፈር በመሠቃየት፣ ከሸመገለ በኋላ የደከመ ሰውነቱን በመገዘር፣ ልጁን በመሠዋት”
ሥርወ ሃይማኖት ስለ ኾነ ነው (ሊቁ ግእዝ በግእዙ ትርጓሜ ላይ)፡
ያልነበረው ከኾነ የቅድስት ድንግል ማርያም የትውልድ ሐረግም ካልተገለጠ
ጌታችን የዳዊት ልጅ መኾኑን ማወቅ የሚቻለን እንዴት ነው? ከዚህ ጋ
ተያይዘው የሚነሡ ኹለት ጥያቄዎችም ኣሉ
አንደኛ “ቅድስት ድንግል ማርያም በትውልድ ሐረጉ ያልተጠቀሰች
ለምንድን ነው? የሚል ሲኾን ፥
ኹለተኛው ደግሞ ከጌታችን ልደት ጋር ምንም ግንኙነት የሌለው
ዮሴፍ በትውልድ ሐረጉ መጠቀሱ ለምንድን ነው?" የሚል ነው‥
የዮሴፍ መጠቀስ ትርፍ ነገር (የማያስፈልግ)፥ የቅድስት ድንግል
ማርያምን አለመጠቀስ ደግሞ ጉድለት ይመስላቸዋልና።
እንግዲህ አስቀድሜ ስለ የትኛው ልናገ ይገባኛል? ድንግል ማርያም የዳዊት
ዘር ስለ መኾንዋ ልናገር። እናስ፥ ድንግል ማርያም ከዳዊት ዘር መኾንዋን
የምናውቀው እንዴት ነው? እግዚአብሔር ቅዱስ ገብርኤልን፦ “ከዳዊት ወገን
ለኾነው ዮሴፍ ለሚባል ሰው ወደ ታጨች ወደ አዲት ድንግል” ሲልከው
አድምጥ (ሉቃ.1፡27)። እንግዲህ ቅድስት ድንግል ማርያም ከዳዊት ቤትና
ወገን መኾንዋን ከሚናገር ከዚህ ቃል በላይ ምን ማስረጃ ትሻለህ?
ስለዚህ ዮሴፍም ከቤተ ዳዊት እንደ ነበረ በዚህ ግልፅ ነው። ከተመሳሳይ
ነገድ ካልኾነ በቀር ከሌላ ነገድ ሚስት ማግባት እንዳይቻል የሚያዝዝ ሕግ
ነበርና። ከአርእስተ አበው አንዱ የሚኾን ያዕቆብም ጌታችን ከይሁዳ ወገን
እንደሚወለድ፦ “መንግሥት ከይሁዳ አይጠፋም፤ ምስፍናም ከአብራኩ፥
ለእርሱ የሚጠብቀውን እስኪያገኝ ድረስ፤ የኣሕዛብ ተስፋቸው እርሱ ነውና”
ሲል ትንቢት ተናግሮ ነበር (ዘፍ.49፡10)።
“እርግጥ ነው፥ ይህ ቃለ ትንቢት ጌታችን ከይሁዳ ወገን እንደ ኾነ ያሳያል።
ከቤተ ዳዊት መኾኑን ግን አያመለክትም። ነገደ ይሁዳ አንድ ቤት እርሱም
የዳዊት ቤት ብቻ ነበርን? ሌሎች ኣልነበሩምን? አንድ ሰው ከይሁዳ ወገን
ኾኖ የዳዊት ቤት አለመኾን አይችልምን?”
አይደለም! እንደዚህ'ማ እንዳትል ወንጌላዊው እንዲህ ያለውን ጥርጣሬህን
“ከዳዊት ቤትና ወገን” እንደ ነበረ በመንገ አራቀልህ (ሉቃ.2፡4)።
ከዚህ በተጓዳኝ በሌላ ማስረጃ መረዳት የምትሻ ከኾነ ግን አንተን ለማስረዳት
በአንድ ነገድ ውስጥ ኾኖም ቢኾን ከሌላ ወገን ሚስት ማግባት አይፈቀድለትም
ሌላ ማስረጃን ለማምጣት አንሰለችም። አንድ ሰው ከሌላ ነገድ ብቻ ሳይኾን
ነበርና። ስለዚህ “ከዳዊት ቤትና ወገን” የሚለውን የወንጌላዊው ቃል ለቅድስት
ድንግል ማርያም ብንናገረው የተመቸ ነው፤ ለዮሴፍም ብንናገረው እንደዚሁ
የቀና ነው። ዮሴፍ ከዳዊት ቤትና ወገን ከነበረ፥ እርሱ ራሱ ከተገኘበት
ቤትና ወገን ውጭ ሚስት ይኖረው ዘንድ ባልተቻለው ነበርና።
“ሕጉን ተላልፎ ከራሱ ቤትና ወገን ውጭ አጭቶ ቢኾንስ?” ብሎ የሚጠይቅ
ሰው ሊኖር ይችላል። እንደዚህ ብለህ እንዳትናገርስ አስቀድሞ ዮሴፍ ጻድቅ
እንደ ነበረ ተመሰከረለት አስቀድሞ በጎ ምግባሩ ስለ ተነገረም ሕጉን
ተላልፎ ይህን እንደማያደርግ የታወቀ የተረዳ ኾነ" በደግነቱ የታወቀና
ፆርም የራቀለት (የጠፋለት) ጻድቅ የነበረ እርሱስ፡ ቅድስት ድንግል ማርያም
በግብረ መንፈስ ቅዱስ ፀንሳ እንደ ተገኘች ባላወቀ ጊዜ እንኳን በሕጉ
መሠረት ትቀጣ ዘንድ ካልወደደ° በዝሙት ምክንያት ሕጉን ይተላለፋል
ተብሎ'ማ እንደ ምን ይታሰባል? [አንዲት ሴት ከሌላ ወንድ ፀንሳ እንደ
ተገኘች ብትጠረጠር በሕጉ መሠረት እንድትቀጣ ሕጉ ያዝዛልና።] ሕጉ
ከሚያዝዘው በላይ ጥበብንና ራስን መግዛት ገንዘብ ያደረገ እርሱ፥ ሌላ
ያስገደደው አካል ሳይኖር እንዴት ሕጉ ሊተላለፍ ይችላል? በስውር ሊተዋት
ማሰቡ ሕጉ ከሚያዝዘው በላይ ነበርና። [ጽድቀ ኦሪት ያይደለ ጽድቀ ወንጌል
ነበርና።]
(፰) እስከ አሁን ድረስ ከተነጋገርናቸው ከእነዚህ ነገሮች ቅድስት ድንግል ማርያም
በርግጥ ከዳዊት ዘር እንደ ነበረች ግልፅ ነው። ነገር ግን የጻድቁ ዮሴፍ
የትውልድ ሐረግ ጠቅሶ ሳለ የድንግል ማርያም አለመጥቀሱ ለምን እንደ
ኾነ ማብራሪያ የሚያሻው ነው። እንኪያስ ለምንድን ነው? በአይሁድ ዘንድ
ሴቶች በትውልድ ሐረግ ውስጥ ይቈጠሩ ዘንድ ልማድ ስላልነበረ ነው።
በመኾኑም ወንጌላዊው ይህን ልማድ ለመጠበቅ ቀድሞ የነበረው ባሕላቸውን
እየሻረባቸው እንደ ኾነ ገና ከመጀመሪያው አንሥተው እንዳያስቡት ብሎ፣
ጎን ለጎን ደግሞ ስለ ቅድስት ድንግል ማርያም ለእኛ ለመንገር የእርስዋን
የትውልድ ሐረግ ሳይናገር የዮሴፍን ቈጥሮ ነገረን። የቅድስት ድንግል
ማርያምን የትውልድ ሐረግ ዘርዝሮ ቢኾን ኖሮ ከዚህ በፊት የማያውቁትን
እንግዳ ሥርዓት እየነገራቸው እንደ ኾነ አድርገው ቈጥረው ትምህርቱን
ባልተቀበሉት ነበርና፤ የጻድቁ ዮሴፍን ባይነግረን ኖሮም የቅድስት ድንግል
ማርያም አያቶችና ቅድመ አያቶች እነማን እንደ ነበሩ ባላወቅናቸው
ነበርና። ስለዚህ [በአንድ መልኩ] ቅድስት ድንግል ማርያም ማን እንደ
ነበረችና ከማን ወገን እንደ ኾነች እንድናውቅ [በሌላ መልኩ ደግሞ] “ሴቶች
በትውልድ ሐረግ አይቈጠሩም" የሚለው የአይሁድ ሥርዓት እንዳያፈርስ
አስቦ ከዳዊት ቤት እንደ ኾነ በማሳየት የዕጮኛዋን የትውልድ ሐረግ ነገረን።
ይህ ግልፅ ሲኾን ከዚህ የተነሣ ያም ግልፅ ይኾናልና" በሌላ አገላለፅ
አስቀድሜ እንዳስቀመጥሁት ጻድቁ ሰው ከሌላ ወፃን የኾነች ሚስት ለራሱ
አይወስድምና፥ ዕጮኛዋ ከተገኘበት ወገን እርስዋም የተገኘች እንደ ኾነ
የተረዳ የታወቀ ይኾናልና"
የቅድስት ድንግል ማርያም ቅድመ አያቶች እዚህ ያልተዘረዘሩበት ከዚህ
ጠንከር ያለና ሊነሣ የሚገባው ሌላ ምክንያትም አለው። ነገር ግን አሁን
እርሱን እንናገረው ዘንድ ጊዜው አይደለም፣ ለአሁን የሚበቃንን ያህል ከላይ
ተነጋግረናልና።
(፱) ስለዚህ ጥያቄዎችን እያነሣን መማማራችንን በዚህ እናሳርገው# እስከ አሁን
ድረስ የተገለጠልንንም በጥንቃቄ እንያዘው" ለምሳሌ፡
ወንጌላዊው ለምን [ከአብርሃም ይልቅ] ቀድሞ ዳዊትን እንዳነሣ፣
ለምን መጽሐፉን “መጽሐፈ ልደት” ብሎ እንደ ጠራው፣
በምን ምክንያት “የኢየሱስ ክርስቶስ” እንዳለው፣
የጌታችን ልደት እንዴት እንደ እኛም ከእኛ በላይም እንደ ኾነ
ቅድስት ድንግል ማርያም ከዳዊት ወገን መኾንዋን እንዴት አድc
እንደ ገለጠው፣
ለምን የቅድስት ድንግል ማርያም ቅድመ አያቶች ሳያነሣ የጻድቁ
ዮሴፍን ትውልድ እንደ ቈጠረ፥ ይህን ኹሉ በሕሊናችን ጓዳ በልቡናችን
ሰሌዳ በደንብ ቀርፀን እንያዘው።
እነዚህን ነገሮች በሕሊናችሁ ጓዳ በልቡናችሁ ሰሌዳ ላይ የያዛችኋቸው እንደ
ኾነ በቀጣይ ልንነግራችሁ ያለውን እንድንነግራችሁ ታበረታቱናላችሁና፤
ፈጥናችሁ የምትዘነጉአቸው ከኾነ ግን ሌላውንም ምሥጢር አንነግራችሁምናገበሬ የዘራበትን ለማያበቅል የተከለበትን ለማያጸድቅ ይባስኑም ለሚያጠፋ
መሬት መልሶ ይዘራበትና ይተክልበት ዘንድ አይሻምና።
ስለዚህ እነዚህን ነገሮች ታስታውሱአቸው ዘንድ እማልዳችኋለሁ። እነዚህን
ነገሮች ከማሰብ ከማሰላሰል ወደ ድኅነት የሚያደርስ በጎ መዝገብ ከልብ
እንዲመነጭ ያደርጋልና# እነዚህን ነገሮች [በመዓልትም በሌሊትም]
የምናስባቸው ከኾነ እግዚአብሔርን ደስ ማሰኘት ይቻለናልና። አንደበቶቻችንም
ከስድብ፣ ነውር ያለበትን ቃል ከመናገ ከወቀሳም ይርቃሉና ፤ በእነዚህ
ፈንታም መንፈሳውያን ቃላትን መጨዋወት ይለማመዳሉና። አንደበታችን
እነዚህን የጦር ዕቃ መሣሪያዎች የታጠቀ እንደ ኾነም ዲያብሎስን
ድል መንሣት፣ ጸጋ እግዚኣብሔርም ተትረፍርፎ ወደ እኛ እንዲቀርብ
ያደርጋልና፥ ከዚህ የተነሣም ዓይነ ልቡናችን በቅጥነት ምሥጢራትን ማየት
ይቻለዋልና። ጥንቱንም እግዚአብሔር ዓይን አንደበት ጆሮም ኹሉ የሰጠን
ለዚህ ነውና። አምላክ እነዚህን ሕዋሳት የሰጠን እርሱን እንድናገለግልበት፣
ቃሉን እንድንናገርበት ትእዛዛቱን እንድንፈጽምበት፣ ዘወትር እርሱን
እንድናመሰግንበት፣ የምስጋናን መሥዋዕት እንድንሠዋበት - በምላሹም
ሕሊናዎቻችንን እንድናነጻበት ነውና።
ሰውነት ይበልጥ ጤናማ የሚኾነው ንጹህ አየር ሲያገኝ እንደ ኾነ ኹሉ፥
ነፍስም ጤናማ የምትኾነው እንደ እነዚህ ያሉ ሠናያት ምግባራትን
ስትመገብና በዚያውም ተግባራዊ ጥበብን ስትጎናጸፍ ነውና" ዓይነ ሥጋስ
እንኳን ጭስ ባለበት ቦታ በኾነ ጊዜ እንደሚያነባ፡ ንጹህ አየር ባለበት
በአረንጓዴ ቦታም በፏፏቴም፡ በኣትክልት አፀድም ሲኾን ግን አጥርቶ
እንደሚያይና እጅግ ጤናማ እንደ ኾነ ኣትመለከትምን? ዓይነ ልቡናም
እንደዚህ ነው። በመንፈሳዊ የቃሉ መስክ ላይ ሲሰማራ ጽሩይ ይኾናል፤
በቅጥነት ይመለከታል፤ ለማስተዋልም የፈጠነ ነው። በትካዜ ዓለም ጭጋግ
የተጋረደ እንደ ኾነ ግን ያለማቋረጥ ያነባል፤ በዚህም ዓለም በወዲያኛውም
ዓለም ያለቅሳል። ትካዜያተ ዓለም (የዚህ ዓለም አሳቦች) በርግጥ እንደ ጢስ
ናቸውና። ስለ ኾነም ከነቢያት አንዱ፦ “እስመ ኀልቀ ከመ ጢስ መዋዕልየ -
ዘመኔ እንደ ጢስ በንኖ አለቀ” አለ (መዝ.101፡3)። ነቢዩ ይህንን ያለው የዚህ
ዓለም አሳቦች ለጥቂት ጊዜ ታይተው የሚጠፉና በባሕሪያቸው ቀዋሚያን
አለመኾናቸውን ሲናገር ነው። እኔ ግን ይህን የነቢዩን ቃል በዚህ መንገድ
ብቻ ሳይኾን ሀዋክያነ ነፍስ መኾናቸውንም ጭምር መረዳት ያሻናል እላለሁ!
የዚህን ዓለም ጭንቀቶች ብዛትንና የምኞቶች ዥረትን ያህል ዓይነ ልቡናን
የሚጎዳና የሚያጠፋ ምንም ነገር የለምና። ይህ ጢስ እንዲኖር የሚያደርጉት
እነዚህ ዕንጨቶች ናቸውና# ርጥብና ድፍድፍ ነዳጅ የዚህ ዓለም እሳት
ይበልጥ እንዲቀጣጠልና ብዙ ጢስ እንዲወጣው እንደሚያደርግ ኹሉ፥
እጅግ ብርቱና እንደ ነደ እሳት የሚንበለበል ምኞትም በርጥብና በቅምጥል
ነፍስ ላይ ሲጨመር ብዙ የብዙም ብዙ ጢስ እንዲኖር ያደርጋል። ስለዚህ
ምክንያት ጠለ መንፈስ ቅዱስ ያስፈልጋል። ይህ እሳት ይጠፋ ዘንድ፣ ይህም
ጢስ ይተን ዘንድ የመንፈስ ቅዱስ ነፋስ ያስፈልጋል፤ ለአሳባችንም አክናፍ
ይሰጠው ዘንድ ያሻል " የታላላቅ ክፋቶች ሸክም የበዛበት ከኾነ ግን በፍጹም
- አዎ በፍጹም ወደ ሰማያት መክነፍ (መብረር) አይቻለውምና። መብረር
የሚቻለን ይህ ሸክም የተራገፈ እንደ ኾነ ነውና። እንዲያውም ከመንፈስ
ቅዱስ የኾነ ክንፍ ካላገኘን በቀር [ሽክሙ ስለ ተራገፈ ብቻ] መውጣት
አይቻለንም።
እንግዲህ ወደዚህ ከፍታ መውጣት ይቻለን ዘንድ ንጹህ ሕሊናና መንፈሳዊ
ረድኤት የሚያስፈልገን ከኾነ፥ እነዚህን ነገሮች ገንዘብ ባናደርግና በእነርሱ
ፈንታም የእነዚህ ተቃራኒ የኾኑ ነገሮችን ኹሉና ዲያብሎሳዊ የኾኑ
ሸክሞችን ወደ ራሳችን የምንጋብዝ ከኾነ'ማ እንዴት? ብዙ [የኃጢአት] ሽክም
በላያችን ላይ ኾኖ ወደ ታች እየጎተተን እያለ ወደ ላይ መውጣት እንደ ምን
ይቻለናል? አንድ ሰው ቃላችንን በእውነት ሚዛን ላይ ለመመዘን ቢሞክር
በዚህ ዓለም እልፍ መክሊት ቃላት ውስጥ መቶ ዲናር መንፈሳዊ ቃላትን
በጭንቅ ያገኝ ይኾናል። እንዲያውም ዐሥር ሳንቲሞችንም አያገኝም ልል
(ማለት) ይገባኛል። እንግዲህ አንድ አገልጋይ ቢኖረን እርሱ በጎ በጎ ነገሮችን
እንዲሠራልን የምንፈልግ ኾነን ሳለ ሕዋሳችን የኾነው አንደበታትንን ግ
እንደ አገልጋዩ እንኳን አለማታችን ይልቁንም ከዚሁ በተቃራኒ ይህን
በቁዔት ለሌለው ነገርና እንደ ጭማሪ ብቻ መጠቀማችን እጅግ አሳፋሪ
ፌዝ አይደለምን? ኧረ እንደው እንደ ትርፍና ማሟያ ብቻ አድርገን ማየትም
በበቃን" አሁን እየተጠቀምንበት ያለነው ተቃራኒ ጎጂ በምንም መመ"ኞም
እኛን በማይጠቅም ነገር ላይ ነው" የምንናገራቸው ነገሮች ለእኛ ጥቅም
የሚሰጡ ቢኾኑ ኖሮ በርግጥ እግዚአብሔርንም ደስ ባሰኙ ነበርና" ኾኖም
እንደምንመለከተው ዲያብሎስ የትኛውንም ዓይነት ቃል እንደ ምክረ አሳብ
ቢያቀርብልን እኛም ተቀብለን ነው እንዲሁ የምንናገረው! እንስቃለን" ዋwና
ፈዛዛ እንናገራለን" እንራገማለን" እንሳደባለን" እንምላለን" እንዋሻለን
በሐሰት እንምላለንs እንደ ገና እናጉረመርማለን" በከንቱ እንለፈልፋለን
ከአሮጊት ሴቶች በላይ ኾነን ቧልት እናወራለን" ምንም የማይመለከተንን
ነገር ኹሉ እንናገራለን።
እስኪ ንገሩኝ! ከእናንተ መካከል ከመዝሙረ ዳዊት ውስጥ አንዲትዋን
ምዕራፍ ወይም ከሌላው የቅዱሳት መጻሕፍት ክፍል ውስጥ ጥቂት ድገም
ቢባል ይህን ማድረግ የሚችል ማን ነው? አንድ ሰውስ እንኳ አይገኝም።
የሚያሳዝነው ነገር ግን ይኼ ብቻ አይደለም። ከመንፈሳዊ ነገሮች አንጻር
እንደዚህ አእምሮ የጎደላችሁ ኾናችሁ ሳለ፥ ዲያብሎሳዊ በኾኑ ነገሮች ላይ
ግን ከእሳት በላይ ኃያላን ናችሁ። እንዲህም በመኾናችሁ አንድ ሰው መጥቶ
ዲያብሎሳዊ ዘፈኖችንና የዝሙት ዜማዎችን ንገሩኝቢላችሁ ፥ ከእናንተ
መካከል እነዚህን በትክክል የሚያውቁና ደስ ተሰኝተው የሚደግሟቸው ብዙ
ሰዎችን ያገኛል።
ነገር ግን “ለምንድን ነው እንደዚህ የምትኾኑት?” ተብላችሁ ስትጠየቁ
የምትመልሱት መልስስ ምን የሚል ነው? “እኔ _ ከመነኰሳት
አይደለሁም። ሚስት አለችኝ፥ ልጆችም አሉኝ፤ የቤተሰብ መሪ ነኝ" የሚል
አንዱ
ምክንያት ታቀርባላችሁ" ለምን እንደዚህ ትላላችሁ? ከመነኰሳቱ ይልቅ
ይበልጥ ማንበብ ያለባችሁ እናንተ ኾናችሁ ሳለº ብዙዎች እንዲጠፉ
ያደረገው “ቅዱሳት መጻሕፍትን ማንበብ ለመነኰሳት ብቻ ነው" የሚለው
አመለካከታችሁ ነው። ይበልጥ ብዙ መድኃኒት የሚያስፈልጋቸው በማእከለ
ዓለም የሚኖሩትና ዕለት ዕለት ም [መንፈሳዊ] ቁስል የሚያገኛቸው ሰዎች
ናቸውና። ስለዚህ ካለማንበባችሁም በላይ “የእኛ ማንበብ ትርፍ ነገር ነው"
ብላችሁ ማሰባችሁ በራሱ የዲያብሎስ አሳብ ነው" ወይስ ንዑድ ክቡር
የሚኾን ጳውሎስ፦ “ዝንቱ ኵሉ ተጽሕፈ ለተግሣጸ ዚአነ - ይህም ኹሉ እኛን
ሊገሥጸን ተጻፈ” ያለውን አላደመጣችሁምን (1ኛ ቆሮ.10፡11)?
ወንጌልን በእጅህ ለመያዝ ብትፈልግ አስቀድመህ እጅህን ሳትታጠብ ይህን
ለማድረግ አትፈቅድም። ታዲያ በወንጌሉ ውስጥ ያለውን ቃለ እግዚአብሔር
ከዚህ በላይ እጅግ አስፈላጊ እንደ ኾነ አታስብምን? ብዙ ነገሮች ምስቅልቅላቸው
የወጣው በዚህ ምክንያት ነው።
ቅዱሳት መጻሕፍትን ማንበብ ጥቅሙ እንደ ምን የበዛ እንደ ኾነ ማወቅ
የምትሻ ከኾነ የዳዊት መዝሙርን ስትሰማና የሰይጣን ዘፈንን ስታደምጥ ምን
እንደምትኾን፣ ቤተ ክርስቲያን ስትኾንና ቤተ ተውኔት ስትቀመጥ እንዴት
እንደምታስብ ራስህን መርምር። ያን ጊዜ በነፍስህ ላይ የሚስተዋለው ልዩነት
እንደ ምን ታላቅ እንደ ኾነ ትገነዘባለህ። ነፍስህ አንዲት ብትኾንም ቅሉ እዚያ
ስትኾንና እዚህ ስትኾን በአኳኋንዋ እንዴት እንደምትለያይ ታስተውላለህ።
እንዲህም በመኾኑ የተወደደ ጳውሎስ፦ “ክፉ ባልንጀርነት መልካሙን አመል
ያጠፋል” አለ (1ኛ ቆሮ.15፡33)። ስለዚህ ዘወትር ከመንፈስ ቅዱስ የኾኑ
መዝሙራትን ልንሻ ይገባናል። አዎን፥ ግዕዛን ከሌላቸው ፍጥረታት ያለን
ብልጫ ይህ ነውና። በሌሎች ኹሉም ነገሮች ግን እንዲያውም ከእነርሱ
እጅግ ያነስን ነንና።
የነፍስ ምግብዋ፣ ጌጥ ሽልማትዋ፣ ደኅንነትዋ ይህ ነው። እንዲያውም “እነሆ
በምድር ላይ ራብን የምሰድድበት ዘመን ይመጣል ይላል ጌታ እግዚአብሔር፤
እርሱም የእግዚአብሔርን ቃል ከመስማት እንጂ እንጀራን ከመራብና ውኃን
ከመጠማት አይደለም” እንደ ተባለ ቃለ እግዚአብሔር አለመስማት ደግሞ
ረሃብና ክሳት ነውና (አሞ.811)።
እንግዲህ እግዚአብሔር “አታድርጉት” ብሎ ምረረ ገሃነምን ጠቅሶ የከለከለውን
ክፉ ነገርን ስበህ በራስስ ላይ እያከማቸህ ነውና፣ በገዛ ነፍስህ ላይ ጽኑዕ
ረሃብንና ክሳትን እያመጣህ ነውና፣ ከዚህ የተነሣ [ነፍስህ] በዓለም ላይ እጅግ
ደካማ እንድትኾን እያደረግሃት ነውና በላይ ምን ጎስቋላነት ይኖር ይኾን?
ነፍስ በምትሰማው ቃል መጥፋት ወይም መዳን ተፈጥሮዋ ነውና" አዎን፥
ከምትሰማው ቃል የተነሣ ነፍስ ወደ ቍጣ ታመራለች፤ በዚሁ ተመሳሳይ
መንገድም ወደ አትሕቶ ርእስ ታመራለች= ዋዛ ፈዛዛ ወደ ርኵሰት ይከታታል፤
በቁዔት ያለው ቃል ደግሞ ራስን መግዛት ገንዘብ እንድታደርግ ይረዳታል።
እንግዲህ ንገረኝ! ዕሩቅ ቃል ይህን ያህል ኃይል ካለው፥ ቅዱሳት መጻሕፍትን
ከማንበብ ችላ የምትለው ታዲያ ለምንድን ነው? ዕሩቅ ተግሣጽ ከፍ ያለ
በጎ ተጽዕኖ ካለው፥ ከመንፈስ ቅዱስ የኾነ ተግሣጽ ደግሞ ይበልጥ አለው።
አዎን፥ ቃለ እግዚአብሔር በጆሮ ሲሰማ ከዚህ ዓለም ነደ እሳት በላይ
የጠነከረን ልብ እንዲለሰልስ ያደርገዋል፤ በቁዔት ያላቸውንም ነገሮች ገንዘብ
እንዲያደርግ ያደርገዋል።
(፲፩) ንዑድ ክቡር የሚኾን ጳውሎስም ያደረገው እንደዚህ ነበር። ሰብአ ቆሮንቶስ
በከንቱ በታበዩና በተደፋፈሩ ጊዜ መልእክት ጽፎ ወደ ቀድሞ በጎ አኗኗራቸውም
መለሳቸው። ሊያፍሩባቸውና ፊታቸውን ሊሸፍኑባቸው በሚገቡ ነገሮች ይታበ
ነበርና። መልእክቱን ከተቀበሉ በኋላ ግን፡ ለውጣቸው እንዴት እንደ ነበረ
መምህራቸው ራሱ ምን ብሎ እንደ መሰከረላቸው አድምጥ እንዲህ ያለውን
“እነሆ፡ ይህ እንደ እግዚአብሔር ፈቃድ የኾነ ኀዘን እንዴት ያለ ትጋት
እንዴት ያለ መልስ፡ እንዴት ያለ ቁጣ፡ እንዴት ያለ ፍርሐት፡ እንዴት
ያለ ናፍቆት፡ እንዴት ያለ ቅንዓት፡ እንዴት ያለ በቀል በመካከላች
አደረገ" በዚህ ነገር ንጹሃን እንደ ኾናችሁ በኹሉ አስረድታችኋል" (2;
ቆሮ.711)። ሠራተኞችን ልጆችን ሚስቶችንና ጓደኞችን ወደ ሃይማኖት
ወደ ምግባር የምናመጣቸው ጠላቶችንም ወደ ባልንጀርነት የምንስባቸ
በዚህ መንገድ ነውና - በቅዱሳት መጻሕፍት!
በእግዚአብሔር ዘንድ ባለሟልነትን ያገኙት ንዑዳን ክቡራን ሰዎችም ወደ
ባለሟልነት የመጡት በዚህ መንገድ ነበር። ለምሳሌ ዳዊት፥ [ዝሙት ፈጽሞ
ዋሽቶ፣ አታልሎ፣ ኦርዮን አስገድሎ] ከበደለ በኋላ ወደሚያስደንቅ ንስሐ
የተመለሰው [ከነቢዩ ናታን] ቃለ እግዚአብሔርን ሰምቶ ነበር (2ኛ ሳሙ.1112)። ሐዋርያትም የኾኑትን የኾኑትና ዓለሙን ኹሉ ከኋላቸው ያስከተሉት
በዚህ መንገድ ነበር፤ [ከዋለበት እየዋሉ፣ ካደረበት እያደሩ ከጌታችን እግር
ሥር ቁጭ ብለው ቃለ እግዚአብሔርን በመማራቸው ነበር።]
“የተባለውን የማይፈጽም ከኾነ አንድ ሰው ቃለ እግዚአብሔር መስማቱ
ብቻውን ምን ጥቅም ይሰጠዋል?” ብሎ የሚጠይቅ ሰው ሊኖር ይችላል።
ቃለ እግዚአብሔርን ከመስማት የሚገኘው ጥቅም ጥቂት አይደለም። ከሰማ
በኋላ ራሱን ወደ መውቀስ፣ በውስጡ ወደ መቃተት፣ በኺደትም የሰማውን
ወደ ማድረግ ያመራልና። ጥንቱንም [ቃለ እግዚአብሔርን አድምጦ] በደል
መሥራቱን እንኳን የማያውቅ ሰው ግን ስንፍናውን መቼ ሊያቆም ይችላል?
[ቃለ እግዚአብሔርን ካልሰማ] ራሱን መቼ ሊወቅስ ይችላል?
ስለዚህ አምላካውያት መጻሕፍትን ከመስማት ቸል አንበል። የሰይጣን
ተንኰል በዚያ ውስጥ ያለውን መንፈሳዊ ሀብት እንዳናገኝ ተመቅኝቶ
ያን ሀብት ምንም እንዳናየው ማድረግ ነውና። በመኾኑም ከሰማን ወዲያ
የሰማነውን በተግባር እንዳንኖረው ፈልጎ “አምላካዊ ትእዛዛትን መስማት
ምንም አይደለም” ይላል።
ስለዚህ ይህን ክፉ ብልሐቱን ዐውቀን፥ በኹሉም አቅጣጫ የእግዚአብሔርን
ዕቃ ጦር በመልበስ ራሳችንን ከእርሱ የጦር ፍላጻ እንጠብቅs ይህን ያደረግን
እንደ ኾነም ራሱን መትተን ድል እናደርገዋለን፥ የክብር አክሊልም
እንቀዳጃለን እንጂ ድል አይነሣንም። ዛሬም ዘወትርም እስከ ዘለዓለሙ
ድረስ ክብርና ጌትነት የባሕርይ ገንዘቡ የሚኾን ጌታችን ኢየሱስ ክርስቶስ
በቸርነቱና ሰውን በመውደዱ ኹላችንም ክብሩን ለመውረስ ያብቃን፥ አሜን!