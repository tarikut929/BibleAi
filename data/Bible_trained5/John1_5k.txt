ንባብ- ሴቲቱም ያደረግሁትን ሁሉ ነገረኝ ብላ ስለ መሰከረችው ቃል
ከዚያች ከተማ የሰማርያ ሰዎች ብዙ አመኑበት። የሰማርያ ሰዎችም ወደ እርሱ
በመጡ ጊዜ በእነርሱ ዘንድ እንዲኖር ለመኑት። በዚያም ሁለት ቀን ያህል ኖረ
ስለ ቃሉም ከፊተኞች ይልቅ ብዙ ሰዎች አመኑ። ሴቲቱንም:- አሁን የምናምን ስለ
ቃልሽ አይደለም እኛ ራሳችን ስምተነዋልና እርሱም በእውነት ክርስቶስ የዓለም
መድኃኒት እንደ ሆነ እናውቃለን ይሉአት ነበር
/ቍ39-42/።end
39 ሴቲቱም። ያደረግሁትን ሁሉ ነገረኝ ብላ ስለ መሰከረችው ቃል ከዚያች ከተማ የሰማርያ ሰዎች ብዙ አመኑበት።
ስለ መሰከርችው ቃል/ቊ39 ሳምራዊቷ ሴት ያገኘችው ሰው ክርስቶስ
መሆኑን በመግለጥ መስክራለች" ምስክርነቷን እውነት የሚያደርገውም ያደረገችውን
ሁሉ መናገሩ እንደሆነ ገልጣለች። ወገኖቿ ሳምራውያንም በክርስቶስ እንዲያምኑ
አድርጋለች።
40 የሰማርያ ሰዎችም ወደ እርሱ በመጡ ጊዜ በእነርሱ ዘንድ እንዲኖር ለመኑት፤ በዚያም ሁለት ቀን ያህል ኖረ።
41 ስለ ቃሉ ከፊተኞች ይልቅ ብዙ ሰዎች አመኑ፤
42 ሴቲቱንም። አሁን የምናምን ስለ ቃልሽ አይደለም፥ እኛ ራሳችን ሰምተነዋልና፤ እርሱም በእውነት ክርስቶስ የዓለም መድኃኒት እንደ ሆነ እናውቃለን ይሉአት ነበር።
አሁን የምናምን ስለ ቃልሽ አይደለም/ቊ42 አሁን ኢየሱስ ክርስቶስ
በትምህርቱ ለሰማርያ ሰዎች ማንነቱን ገልጦላቸዋል" ክርስቶስ የዓለም መድኃኒት
መሆኑንም ከራሱ ተረድተው አምነዋል።«ስለመሰከረችው ቃል ከዚያች ከተማ
የሰማርያ ሰዎች ብዙ አመኑበት» ብሎ ይህን ታሪክ የመዘገበው ዮሐንስ እንደነገረን
መጀመሪያ ላይ ወደ እምነት ያመጣቸው የሴቲቱ ምስክርነት ነበር። አሁን ግን
በጣም እጅግ አሳማኝ የሆነ ቃል ከራሱ ከባለቤቱ ስለሰሙ የሴቲቱ ምስክርነት
አያስፈልጋቸውም።
አይሻዳድ የተባለው ተርጓሚ «የሰማርያ ሰዎች «አሁን የምናምን ስለ
ቃልሽ አይደለም» ማለታቸው አይሁድን ስለ ፈሩ ነው። አይሁድ«የሃይማኖታቸው
መሠረት ከሴት ትምህርት ነው» ብለው እንዳይዘባqቱባቸው ፈርተው ነው» ብሏል።
የግእዝ በግእዝ ትርጓሜ ላይ አንድ ተርጓሚ ደግሞ እንዲህ ይላል፡የሰማርያ ሰዎች በእውነት ዓለሙን ሁሉ የሚያድን ክርስቶስ ነው ብለው
መሰከሩ። ስለ እርሱም ሰማዕት ሆኑ። ሁለት ሀገሮች ጌታችንን መቀበላቸውን
ተመልከት። እነሱም ገሊላና ሳምር ናቸው። ስለ ሃይማኖታቸው ሕጸጽ/ማነስ/
አይሁድ የሚዘባበቱባቸው ሁለቱ ሀገሮች ጌታችንን ተቀበሉት።ጌታችን
ደቀ መዛሙርቱ ወደ ሳምራውያ ከተማ እንዳይገቡ ከልክሏቸው ነበር/ማቴ
10፥5/ ሳምራውያን የሚያምኑበት ጊዜ ስለ አልደረሰና ደቀ መዛሙርቱ
ሊያሳምኑአቸው ስለማይችሉ ነው። አሁን ግን ራሱ ገብቶ አስተምሮ
አሳመናቸው። ደቀ መዛሙርቱን ወደሳምራውያን ከተማ አትግቡ ሲል
አሕዛብን ተጸይፎ አለመሆኑ በዚህ ይታወቃል።
ገሊላውያን ጌታችንን ስለ መቀበላቸው
ንባብ- ከሁለቱ ቀኖችም በኋላ ከዚያ ወጥቶ ወደ ገሊላ ሄደ" ነቢይ በገዛ አገሩ
እንዳይከበር ኢየሱስ ራሱ መስክሮአልና" ወደ ገሊላም በመጣ ጊዜ የገሊላ ሰዎች ራሳቸው
ደግሞ ለበዓል መጥተው ነበርና በበዓል በኢየሩሳሌም ያደረገውን ሁሉ ስላዩ
ተቀበሉት
/ቍ43-45/።end
ነቢይ በገዛ አገሩ- ኢየሱስ ክርስቶስ ትምህርቱንና ተአምራቱን
የጀመረው በገሊላ አካባቢ ነው።ነገር ግን ያደገበት አገር በመሆኑ ከገሊላ
ሰዎች ትምህርቱን ያልተቀበሉት ነበሩ። የዮሴፍ ልጅ ስለሚመስላቸው
ከምሁራኑ ወገን ሳይሆን እንዴት ያስተምራል የሚል አስተሳሰብም ነበራቸው
/ሉቃ 4÷22 ጌታም ነቢይ በገዛ አገሩ አይወደድም /ሉቃ 4÷24/ ይላቸው
ነበር። የማይወደድበትና የማይከበርበት አገር ቢሆንም ወደ ገሊላ ተመለሰ።
እነርሱ ባይወዱትም እርሱ ይወዳቸዋል። አሁን ግን የገሊላ ሰዎች በዓል
ለማክበር ሄደው ሳለ በኢየሩሳሌም ያስተማረውን ትምህርትና ያደረገውን
ተአምር ስለ አዩ አመኑበት።