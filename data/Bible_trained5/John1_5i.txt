ንባብ- በዚያም ከሠላሳ ስምንት ዓመት ጀምሮ የታመመ አንድ ሰው ነበረ።
ኢየሱስ ይህን ሰው ተኝቶ ባየ ጊዜ እስከ አሁን ብዙ ዘመን እንዲሁ እንደነበረ
አውቆ፡- ልትድን ትወዳለህን? አለው" ድውዩም፡- ጌታ ሆይ ውኃው በተናወጠ ጊዜ
- "
በመጠመቂያይቱ ውስጥ የሚያኖረኝ ሰው የለኝም። ነገር ግን እኔ ስመጣ ሳለሁ
ሌላው ቀድሞኝ ይወርዳል፡ ብሎ መለሰለት 
/ቍ5-7/።end
5 በዚያም ከሠላሳ ስምንት ዓመት ጀምሮ የታመመ አንድ ሰው ነበረ፤
ከሠላሳ ስምንት ዓመት ጀምሮ/ቊ5 በግእዙ ወሀሎ ህየ አሐዱ ብእሲ
ዘሠላሳ ወሰመንቱ ክርምቱ እምዘ ደወየ ይላል። ከታመመ ሠላሳ ስምንት
ዓመት የሆነው አንድ ሰው በዚያ ነበረ። ሠላሳ ስምንት ዓመት ሙሉ በበሽታ
ሲሠቃይ የኖረ ሰው መሆኑን ነው የሚገልጠው።
6 ኢየሱስ ይህን ሰው ተኝቶ ባየ ጊዜ፥ እስከ አሁን ብዙ ዘመን እንዲሁ እንደ ነበረ አውቆ። ልትድን ትወዳለህን? አለው።
ልትድን ትወዳለህን/ቊ6 ጌታችን ይህንን ጥያቄ ሳይጠይቅ ፈውሶት
ቢሆን ኖሮ ፈውሰኝ ሳልለው ቅዳሜን /ሰንበትን/ሽሮ ፈወሰኝ ብሎ ይከሰው
ነበር። የውስጡን ተንኮል ስላወቀ አስፈቅዶ ፈወሰው።
የግእዝ በግእዝ ትርጓሜ ላይ አንድ ተርጓሚ «መጻጉዕ ሊድን እንደሚወድ
ጌታችን ያውቃል። ሃይማኖቱን ይገልጥ ዘንድ ይጠይቀዋል። ለምን አድንህ
ዘንድ አትፈልግም? አላለውም። በትሕትና ልትድን ትወዳለህን? አለው
እንጂ» በማለት የጌታችንን ትሕትና ያደንቃል።
7 ድውዩም። ጌታ ሆይ፥ ውኃው በተናወጠ ጊዜ በመጠመቂያይቱ ውስጥ የሚያኖረኝ ሰው የለኝም ነገር ግን እኔ ስመጣ ሳለሁ ሌላው ቀድሞኝ ይወርዳል ብሎ መለሰለት።
ሰው የለኝም/ቊ7 ውኃው በተናወጠ ጊዜ ቀድሞ የገባ ነውና የሚፈወሰው
ይህን በሽተኛ ወደ መጠመቂያይቱ ውስጥ የሚወስደው ሰው አልነበረውም።
ብዙ ጊዜ ከመታመሙ የተነሣ ሰው ሁሉ ርቆታል ማለት ነው።
ሌላው ቀድሞኝ ይወርዳል/ቍ7 ወደ ውኃው የሚያስገባው ወገን
ያለው በሽተኛ ቀድሞኝ ገብቶ ይፈወሳል ይላል መጻጉዕ። በዚያ ዘመን መንፈሰ
ጠንካራ ሳይሆን ጉልበተ ጠንካራ፣ ያመነ ሳይሆን የቀደመ ነበር የሚፈወሰው
ማለት ነው። ይህም በሕገ ኦሪት ከመንፈሳዊነት ይልቅ ሥጋዊነት የተስፋፋ
መሆኑን ያሳያል።በዘመነ ሐዲስ ግን ወደመጠመቂያው ቦታ በመውረድ
በእግር የቀደመ ሳይሆን በእምነት የቀደመ ነው የሚፈወሰው።
አይሁድ ጌታችንን ስለ መጣላታቸው
ንባብ- ኢየሱስ ተነሣና አልጋህንም ተሸክመህ ሂድ አለው ወዲያውም
ሰውየው ዳነ። አልጋውንም ተሸክሞ ሄደ" ያም ቀን ሰንበት ነበር። ስለዚህ አይሁድ
የተፈወሰውን ሰው- ሰንበት ነው አልጋህን ልትሸከም አልተፈቀደልህም አሉት።
እርሱ ግን ያዳነኝ ያ ሰው- አልጋህን ተሸክመህ ሂድ አለኝ ብሎ መለሰላቸው።
እነርሱም፡- አልጋህን ተሸክመህ ሂድ ያለህ ሰው ማን ነው? ብለው ጠየቁት። ዳሩ ግን
በዚያ ስፍራ ሕዝብ ስለ ነበሩ ኢየሱስ ፈቀቅ ብሎ ነበርና- የተፈወሰው ሰው፡- ማን
እንደ ሆነ ኣላወቀም። ከዚህ በኋላ ኢየሱስ በመቅደስ አገኘውና- እነሆ ድነሃል ከዚህ
የሚብስ እንዳይደረስብህ ወደ ፊት ኃጢiት አትሥራ አለው። ሰውየው ሂዶ ያዳነው
ኢየሱስ እንደ ሆነ ለአይሁድ ነገረ። ስለዚህም በሰንበት ይህን ስላደረገ አይሁድ
ኢየሱስን ያሳድዱት ነበር ሊገድሉትም ይፈልጉ ነበር 
/ቍ8-16/።end
8 ኢየሱስ። ተነሣና አልጋህን ተሸክመህ ሂድ አለው።
ተነሣና አልጋህን ተሸክመህ ሂድ/ቊ8 ጌታችን ሕያው በሆነው
ቃሉ ተነሣና አልጋህን ተሸክመህ ሂድ በማለት ብቻ ፈወሰው።በሽተኛው
(መጻጉዕ) የውኃውን መነዋወጥ ሲጠብቅ ብዙ ዓመታትን አሳልፎ ነበር።አሁን
ግን እውነተኛውን የሕይወት ውኃ አግኝቷልና የሚነዋወጠውን ውኃ
አይፈልገውም።ሠላሳ ስምንት አመት ሙሉ የተሸከመችውን አልጋውንም
በመሸከም ብድራቱን መለሰ።
አይሻዳድ «ጌታችን መጻጉዕ አልጋውን ተሸክሞ እንዲሄድ ማዘዙ
ተአምራቱን ያስረዳ ዘንድ ነው። ሰዎች ምትሐት ነው፣ ብለው እንዳይጠራጠሩት
ነው፣ ለሙታን ትንሣኤም ምሳሌ ነው» ብሏል።
9 ወዲያውም ሰውዬው ዳነ አልጋውንም ተሸክሞ ሄደ።
10 ያም ቀን ሰንበት ነበረ። ስለዚህ አይሁድ የተፈወሰውን ሰው። ሰንበት ነው አልጋህንም ልትሸከም አልተፈቀደልህም አሉት።
11 እርሱ ግን። ያዳነኝ ያ ሰው። አልጋህን ተሸክመህ ሂድ አለኝ ብሎ መለሰላቸው።
12 እነርሱም። አልጋህን ተሸክመህ ሂድ ያለህ ሰው ማን ነው? ብለው ጠየቁት።
አልጋህን ተሸክመህ ሂድ ያለህ ሰው ማን ነው?ቊ12_አይሁድ
ለሰው የማያዝኑ ጨካኞች ናቸው። ሠላሳ ስምንት ዓመት ሙሉ በደዌ ዳኛ
ባልጋ ቁራኛ ተይዞ ሲሠቃይ የነበረው ሰው ሲፈወስ ደስ ሊላቸው ይገባ ነበር።
በመጀመሪያ እንኳን ደስ ያለህ ሊሉት ይገባ ነበር።ይህን ትተው አልጋህን
ተሸክመህ ሂድ ያለህ ማን ነው በሚል ጥያቄ አባከኑት።ከሰው ሕይወት ይልቅ
ቅዳሜን /ሰን0ትን/የሚንከባከቡ ግብዞች መሆናቸውን ነው የገለጹት።
ማር ዮሐንስ «የአይሁድን ትምክህትና ትዕቢት ሲገልጽ እንዲህ ይላል
«የአይሁድን ድፍረት ተመልከት። ማን ፈወሰህ ብለው ኣልጠየቁትም።
በሰንበት ቀን አልጋህን ተሸክመህ ሂድ ያለህ ሰው ማን ነው አሉት እንጂ።»
13 ዳሩ ግን በዚያ ስፍራ ሕዝብ ሰለ ነበሩ ኢየሱስ ፈቀቅ ብሎ ነበርና የተፈወሰው ሰው ማን እንደ ሆነ አላወቀም።
ኢየሱስ ፈቀቅ ብሎ ነበርና/ቊ13 ጌታችን መጻጉዕን ከፈወሰው
በኋላ ከሕዝብ ተለይቶ ነበር።አይሻዳድ ኢየሱስ ክርስቶስ ከሕዝብ መለየቱ
ወይም መሰወሩ አይሁድ ትምክህትን፣ ውዳሴ ከንቱን ይፈልጋል እንዳይሉት
የቅንዓታቸውን እሳት ያጠፋ ዘንድ ነው» ብሏል።
ከዚህ የሚብስ እንዳይደርስብህ ወደ ፊት ኃጢአት አትሥራ/
14 ከዚህ በኋላ ኢየሱስ በመቅደስ አገኘውና። እነሆ፥ ድነሃል፤ ከዚህ የሚብስ እንዳይደርስብህ ወደ ፊት ኃጢአት አትሥራ አለው።
ቊ14 ሠላሳ ስምንት ዓመት ሙሉ በበሽታ ሲሠቃይ የኖረው በኃጢአቱ ነው
ማለት ነው። ወደፊት ኃጢአት አትሥራ የሚለው ቃል ከዚህ በፊት ኃጢአት
የሠራ መሆኑን ያሳያል። እስከአሁን በሥጋህ ተቀጥተሃል ወደፊት ኃጢአት
ብትሠራ ግን በነፍስህ ለዘለዓለም ትቀጣለህ ሲለው ነው በሥጋ ከመሠቃየት
በነፍስ መሠቃየት የባሰ ስለሆነ ?ዚህ የሚብስ እንዳይደርስብህ ብሎታል።
ማር ዮሐንስ «የቀድሞ በሽታው ምክንያት ኃጢአት መሆኑን
ያመለክታል። ኃጢአት ብዙዎችን በበሽታ ይጥላቸው ነበርና።ወደ ፊት
ኃጢኣት አትሥራ ብሎ ማስጠንቀቁ ግን በኃጢአት ላይ ኃጢአት ስትጨምር
በኩነኔ ላይ ኩነኔ ትጨምራለህ ማለቱ ነው» ብሏል።
የአንድምታችን ትርጓሜ መተርጕማንም «የመጻጉዕ በሽታ ደዌ
ዘኃጢአት ነው» ብለዋል።
«እነሆ ድነሃል ከዚህ የሚብስ እንዳይደርስብህ ወደ ፊት ኃጢአት
አትሥራ የሚለው ቃል ማስጠንቀቂያ ነው።ኢየሱስ ክርስቶስ እንደፈወሰው
ለአይሁድ እንዳይነግራቸው ሲያስጠነቅቀው ነው»
ነው» አይሁድ በሰንበት
በሽተኛውን ፈወሰ ብለው ጌታችንን ለመክሰስ ይፈልጋሉና።
ማር ኤፍሬምም «ጌታችን ከዚህ የሚብስ እንዳይደርስብህ ማለቱ፡
ጢኣት ብትሠራ ተመልሰህ በሽተኛ ትሆናለህ ወደ ውኃውም የሚጨምርህ
የለም ሲለው ነው» ብሏል።
አይሻዳድ «በሊቀ ካህናቱ በሐና አደባባይ ኢየሱስ ክርስቶስን በጥፊ
የመታው /ዮሐ 18፥23/ ይኸው በሽተኛ /መጻጉዕ/ ነው» ብሏል።
ጌታችን ከዚህ የሚብስ እንዳይደርስብህ ወደ ፊት ኃጢአት አትሥራ
ማለቱም፡- በኋላ በእርሱ ላይ ስለሚሆንበት ስለ እጁ መድረቅ፣ ስለዓይኖቹ
መታወር፣ ወደ በሽተኛነት ስለመመለሱና፣ ለዘለዓለም በሲኦል /በገሃነም/ ስለ
መኖሩ መናገሩ ነው»ብሏል። መጻጉዕ ጌታችንን በጥፊ በመታው ጊዜ እጁ
እንደደረቀችና ዓይኖቹም እንደታወሩ አይሻዳድ ይነግረናል።
የአንድምታ መተርጕማንም «መጻጉዕ በዕለተ አርብ ጌታችንን በጥፊ
ስለመታው እጁ ደርቆ ሽባ ሆኖ ቀርቷል ብለዋል።
15 ሰውዬው ሄዶ ያዳነው ኢየሱስ እንደ ሆነ ለአይሁድ ነገረ።
ሰውየው ሂዶ ያዳነው ኢየሱስ እንደ ሆነ ለአይሁድ ነገረ/ቊ15
የተፈወሰው ሰው አሁንም ኃጢአት ለመሥራት ሲሞክር ነው የተገኘው:
በቅዳሜ ቀን ከበሽታው ለመዳን ፍቃደኛ ሆኖ ከተፈወሰ በኋላ አይሁድ
በሰንበት አልጋህን ልትሸከም አልተፈቀደልህም ሲሉት ኢየሱስ ክርስቶስን
ለማጋለጥ ሲፈልግ ነበር" ከዚህ በፊት እንደተገለጠው ኢየሱስ ክርስቶስም
ወደ ፊት ኃጢአት አትሥራ ማለቱ ለአይሁድ አትንገር ማለቱ ነበር" እርሱ ግን
አይሁድ ኢየሱስን እንደሚጣሉት እያወቀ ያዳነው ኢየሱስ እንደሆነ ነገራቸው።
ሰውየው ውለታ ቢስ ሰው ነው። መጀመሪያም ወደ መጠመቂያይቱ ውስጥ
የሚያስገባው ሰው ሊያጣ የቻለው በክፋቱ ብዛት ሰው ሁሉ ስለሚርቀው ነው።
አንዳንድ መምህራን ማር ዮሐንስን ጨምሮ መጻጉዕ/የተፈወሰው
በሽተኛ/ ያዳነው ኢየሱስ እንደሆነ ለአይሁድ መንገሩ ለተንኮል ኣይደለም።
ድንቅ ሥራውን ለመንገር ፈልጎ ነው» ብለዋል። ሌሎች መምህራን ደግሞ
አይሁድ በጌታችን ላይ መነሣታቸውን እያወቀ ሂዶ መንገሩ የጥላቻ
እንጂ የፍቅር አይደለም። መልካም ባደረገለት ላይ ክፉ ማድረጉ ነው»
ብለዋል።የግእዝ በግእዙን ትርጓሜ ይመልከቱ።
መጻጉዕ የፈወሰው ኢየሱስ ክርስቶስ እንደ ሆነ ለአይሁድ መንገሩ
የጥላቻ ነው በሚለው እኔም እስማማለሁ።
ወልድ አብ የሚሠራውን እንደሚሠራ
ንባብ- ኢየሱስ ግን አባቴ እስከ ዛሬ ይሠራል እኔም ደግሞ እሠራለሁ ብሎ
መለሰላቸው #እንግዲህ ሰንበትን ስለሻረ ብቻ አይደለም፡- ነገር ግን ደግሞ ራሱን
ከእግዚአብሔር ጋር አስተክሎ፡- እግዚአብሔር አባቴ ነው ስላለ ስለዚህ አይሁድ
ሊገድሉት አብዝተው ይፈልጉት ነበር
/ቍ17-18/።end
16 ስለዚህም በሰንበት ይህን ስላደረገ አይሁድ ኢየሱስን ያሳድዱት ነበር ሊገድሉትም ይፈልጉ ነበር።
17 ኢየሱስ ግን። አባቴ እስከ ዛሬ ይሠራል እኔም ደግሞ እሠራለሁ ብሎ መለሰላቸው።
አባቴ እስከ ዛሬ ይሠራል እኔም ደግሞ እሠራለሁ/ቊ17ወልድ
ከአብ የተለየበት አብም ከወልድ የተለየበት የአምላክነት ሥራ፣ የማዳን
ችሎታ የለም። ነገር ግን ወልድ በሥጋ ከመገለጡ በፊት በእግዚአብሔር
ሥልጣን የተደረገውን ሁሉ እግዚአብሔር አብ አደረገው ተብሎ ይነገራል።
አይሁድም ውኃው በተናወጠ ጊዜ የሚፈወሰው በሽተኛ በእግዚአብሔር
ኃይል እንደሚፈወስ ያምናሉ" አባቴ እስከዛሬ ይሠራል ማለት ቅዳሜ
ቀን ውኃውን በማናወጥ በሽተኛውን ይፈውሳል ማለት ነው።እኔም ደግሞ
እሠራለሁ ማለቱም፡- እኔም እንደ አባቴ እንደ እግዚአብሔር አብ ሠላሳ
ስምንት ዓመት በበሽታ ሲሠቃይ የኖረውን ሰው
ቅዳሜ ቀን ፈውሸዋለሁ
ማለቱ ነው። እግዚአብሔር አብ ከሚሠራው የተለየ ሥራ አልሠራሁም
ሲላቸው ነው"«አባቴ እስከዛሬ ይሠራል እኔም ደግሞ እሠራለሁ» በሚለው
ኃይለ ቃል ሁለት ነገሮችን ይገልጻል።
አንደኛ ቅዳሜ ቀን በሽተኛውን መፈወስ እርሱ ያልጀመረው የቆየና
የተለመደ መሆኑን ያስረዳል።
ሁለተኛ እርሱ እራሱ የእግዚአብሔር ልጅ መሆኑን፤ አባቴ በማለት
ይገልጣል።
ኢየሱስ ክርስቶስ የእግዚአብሔር ልጅ ነኝ በማለቱና እራሱን
እግዚአብሔር በማድረጉ፣ እግዚአብሔር አብ የሚሠራውን እኔም እሠራለሁ
በማለቱ አይሁድ ተናደዋል። ለመግደል የተነሣሡትም ይህን አነጋገሩን
በመቃወም ነበር። በምዕራፍ አሥር ቁጥር 33 ላይም « ስለ መልካም ሥራ
አንወግርህም ስለ ስድብ አንተም ሰው ስትሆን እራስህን አምላክ ስለማድረግህ
ነው እንጂ» ብለዋል" ይህንን የወንጌል ክፍል ያላነበቡና ያልተረዱ ሰዎች
ኢየሱስ ክርስቶስ አምላክ ነኝ ብሎ አላስተማረም ሲሉ ይደመጣሉ። ኢየሱስ
ክርስቶስ እግዚኣብሔር መሆኑን ወይም አምላክ መሆኑን ገልጦ እንዳስተማረ
ጠላቶቹ አይሁድም መስክረዋል።
የግእዝ በግእዝ ትርጓሜ ወንጌልን የተረጐሙ ሊቃውንት አባቶች
«አባቴ እስከ ዛሬ ይሠራል እኔም ደግሞ እሠራለሁ ማለቱ-አባቴ ለሰው
መልካም ነገር ሲያደርግ በሕግ የተወሰነ ጊዜ/ቀን/ የለም። እኔም እንደ እርሱ
ለሰዎች መልካም ነገር ሳደርግ የተወሰነ ዘመን/ ቀን/ የለኝም ሲል ነው»
ብለው ትርጕመዋል።
እግዚአብሔር ሕዝቡን ለማዳን ቀኖችን አይመርጥምና። ወይም
በሰንበት ቀን ድኅነት አይደረግም የሚል መጽሐፍ የለምና።
ማር ዮሐንስም«አባቴ በሰንበት ቀን ፀሐይን ያወጣል፣ ዝናብን
ያዘንባል፣ ሌሎችንም ለሰው ጥቅም የሆኑ ነገሮችን በሰንበት ያደርጋል ሲል
ነው» ብሏል።
አይሻዳድም፡ይኸውም እነሱን ሲዘልፋቸው ነው። ከእነሱ ቅርብ የሆኑ ነገሮችን፣ የውኃውን
መናወጥ፣ የመልአኩን መውረድ፣ የበሽተኞችን መፈወስ ባለመገንዘባቸው
ሲዘልፋቸው ነው። ሌሎችም እነዚህን የመሰሉ ነገሮች የፀሐይ መውጣት፣
የዝናብ መውረድ የወንዞች መፍሰስ እነዚህ ሁሉ በሰንበት ይደረጋሉና አባቴ
እነዚህን በሰንበት ቀን ያደርጋል እኔም እንደ አባቴ በሰንበት መልካም ሥራ
እሠራለሁ፤ በሽተኛውን እፈውሳለሁ ሲል ነው» ብሏል።
ንባብ፡-ስለዚህ ኢየሱስ መለሰ እንዲህም ኣላቸው-እውነት እውነት እላችኋለሁ
አብ ሲያደርግ ያየውን ነው እንጂ ወልድ ከራሱ ሊያደርግ ምንም አይችልም።
ያ የሚያደርገውን ሁሉ ወልድ ደግሞ ይህን እንዲሁ ያደርጋል። አብ ወልድን
ይወዳልና የሚያደርገውንም ሁሉ ያሳየዋል እናንተም ትደነቁ ዘንድ ከዚህ የሚበልጥ
ሥራ ያሳየዋል። አብ ሙታንን እንደሚያነሣ ሕይወትም እንደሚሰጣቸው፡
- እንዲሁም ወልድ ደግሞ ለሚወዳቸው ሕይወትን ይሰጣቸዋል
/ቍ19-21/።end
18 እንግዲህ ሰንበትን ስለ ሻረ ብቻ አይደለም፥ ነገር ግን ደግሞ ራሱን ከእግዚአብሔር ጋር አስተካክሎ። እግዚአብሔር አባቴ ነው ስላለ፥ ስለዚህ አይሁድ ሊገድሉት አብዝተው ይፈልጉት ነበር።
19 ስለዚህ ኢየሱስ መለሰ እንዲህም አላቸው። እውነት እውነት እላችኋለሁ፥ አብ ሲያደርግ ያየውን ነው እንጂ ወልድ ከራሱ ሊያደርግ ምንም አይችልም፤ ያ የሚያደርገውን ሁሉ ወልድ ደግሞ ይህን እንዲሁ ያደርጋልና።
ንባብ፡-ስለዚህ ኢየሱስ መለሰ እንዲህም አላቸው -እውነት እውነት እላችኋለሁ
አብ ሲያደርግ ያየውን ነው እንጂ ወልድ ከራሱ ሊያደርግ ምንም አይችልም።
ያ የሚያደርገውን ሁሉ ወልድ ደግሞ ይህን እንዲሁ ያደርጋል" አብ ወልድን
ይወዳልና የሚያደርገውንም ሁሉ ያሳየዋል እናንተም ትደነቁ ዘንድ ከዚህ የሚበልጥ
ሥራ ያሳየዋል። አብ ሙታንን እንደሚያነሣ ሕይወትም እንደሚሰጣቸው፡
- እንዲሁም ወልድ ደግሞ ለሚወዳቸው ሕይወትን ይሰጣቸዋል/ቍ19-21/።
ወልድ ከራሱ ሊያደርግ ምንም አይችልም
ወልድ ከራሱ ሊያደርግ ምንም አይችልም/ቊ19 ከአብ ተለይቼ
ብቻዬን አንድም የአምላክነት ሥራ አልሠራም ሲል ነው። የአምላክነቱ
ሥራዎች የአብም፣ የወልድም፣ የመንፈስ ቅዱስም ሥራዎች ናቸውና።
የአምላክነት ሥራዎች የተባሉትም ተአምራቱ የሚገለጡባቸው ሥራዎች
ናቸው። እነሱም፡- ሙታንን ማንሣት በሽተኞችን መፈወስ፣ ውኃውን የወይን
ጠጅ ማድረግ፣ እንጀራ ማበርከትና የመሳሰሉት ናቸው።
ኢየሱስ ክርስቶስ የእግዚአብሔር ልጅ ነኝ በማለቱና እራሱን
እግዚአብሔር በማድረጉ፣ እግዚአብሔር አብ የሚሠራውን እኔም እሠራለሁ
በማለቱ አይሁድ ተናደዋል። ለመግደል የተነሣሡትም ይህን አነጋገሩን
በመቃወም ነበር። በምዕራፍ አሥር ቁጥር 33 ላይም « ስለ መልካም ሥራ
አንወግርህም ስለ ስድብ አንተም ሰው ስትሆን እራስህን አምላክ ስለማድረግህ
ነው እንጂ» ብለዋል" ይህንን የወንጌል ክፍል ያላነበቡና ያልተረዱ ሰዎች
ኢየሱስ ክርስቶስ አምላክ ነኝ ብሎ አላስተማረም ሲሉ ይደመጣሉ። ኢየሱስ
ክርስቶስ እግዚአብሔር መሆኑን ወይም አምላክ መሆኑን ገልጦ እንዳስተማረ
ጠላቶቹ አይሁድም መስክረዋል።
የግእዝ በግእዝ ትርጓሜ ወንጌልን የተረጐሙ ሊቃውንት አባቶች
«አባቴ እስከ ዛሬ ይሠራል እኔም ደግሞ እሠራለሁ ማለቱ-አባቴ ለሰው
መልካም ነገር ሲያደርግ በሕግ የተወሰነ ጊዜ/ቀን/ የለም። እኔም እንደ እርሱ
ለሰዎች መልካም ነገር ሳደርግ የተወሰነ ዘመን/ ቀን/ የለኝም ሲል ነው»
ብለው ትርጕመዋል።
እግዚአብሔር ሕዝቡን ለማዳን ቀኖችን አይመርጥምና። ወይም
በሰንበት ቀን ድኅነት አይደረግም የሚል መጽሐፍ የለምና።
ማር ዮሐንስም«አባቴ በሰንበት ቀን ፀሐይን ያወጣል፣ ዝናብን
ያዘንባል፣ ሌሎችንም ለሰው ጥቅም የሆኑ ነገሮችን በሰንበት ያደርጋል ሲል
ነው» ብሏል።
አይሻዳድም፡ይኸውም እነሱን ሲዘልፋቸው ነው። ከእነሱ ቅርብ የሆኑ ነገሮችን፣ የውኃውን
መናወጥ፣ የመልአኩን መውረድ፣ የበሽተኞችን መፈወስ ባለመገንዘባቸው
ሲዘልፋቸው ነው። ሌሎችም እነዚህን የመሰሉ ነገሮች የፀሐይ መውጣት፣
የዝናብ መውረድ የወንዞች መፍሰስ እነዚህ ሁሉ በሰንበት ይደረጋሉና አባቴ
እነዚህን በሰንበት ቀን ያደርጋል እኔም እንደ አባቴ በሰንበት መልካም ሥራ
እሠራለሁ፤ በሽተኛውን እፈውሳለሁ ሲል ነው» ብሏል።