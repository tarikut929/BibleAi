ለቀደሙት ሰዎች ዓይን ስለ ዓይን' ጥርስም ስለ ጥርስ' እንደ ተባለ
ሰምታች3ል " እኔ ግን እላችኋለሁ ክፉውን አትቃወሙI ዳሩ ግን ቀኝ
"ንህን በጥፊ ለሚመታህ ኹሉ ኹለተኛውን ደግሞ አዙርለት እንዲከስህም
ጠባብህንም እንዲወስድ ለሚወድ መጎናጸፍያህን ደግሞ ተውለት” 
(6) እንግዲህ አስቀድሞ “ዓይንህ ብታሰናክልህ' ብሎ የተናገረው ስለ ዓይነ ሥጋ
ሳይኾን በወዳጅነቱ አመካኝቶ በነፍስ ስለሚጎዳንና ወደ ጥፋት ጕድጓድ
ስለሚጥለን ሰው እንደ ነበረ ታያለህን? እዚህ ላይ እጅግ ከፍ ያለ ኃይል
ባለው አገላለፅ ግልፅ ያደረገው፣ ዓይንህን አውጥቶ ሊወስድ የሚፈልግ ሌላ
ሰው ቢመጣ እንኳን አንተም በዓይንህ ፈንታ የእርሱን ዓይን እንድታወጣ
ያልፈቀደልህ እርሱ (ጌታችን)፡ እንዴት “የገዛ ዓይኑ ምክንያተ ስሕተት
የኾነችበት ሰው አውጥቶ ይጣላት” የሚል ሕግ ሊሰጥ ይችላልና?
ዓጸፋን እንዲሰጡ ስለሚያዝዝ፡ ከዚህ ተነሣስቶ የቀድሞውን ሕግ የሚነቅፍ
ሰው ካለ ግን የሕግ ሰጪውን ኪነ ጥበብ የማያውቅ እጅግ ሰነፍ የበጎ
ምግባርን አድማስ ያልተረዳ አላዋቂ እንደዚሁም ሰማዒውን ለመጥቀም
ተብሎ የሚደረገውን ትሕትና የማይገነዘብ ተላላ ሰው እንደ ኾነ ይረ'ዳኛል።
የእነዚህ ሕጎች ሰሚዎች እነማን እንደ ነበሩ፡ እንደ ምን ባለ ኣኳኋን እንደ
ተቀበሉት እነዚሀን ሕጎች የተቀበለበት ጊዜም መቼ እንደ ነበረ ቢያውቅ
ኖሮ፡ የሕግ ሰው የእግዚአብሔርን ጥበብ በደንብ ይቀበል ነበርና። መቀበል
ብቻ ያይደለ ትእዛዛተ ብለዩንና ትእዛዛተ ሐዲሱን የሠራው እግዚአብሔር
አንድና ተመሳሳይ እንደ ኾነ እንደዚሁም ኹለቱንም ሲሰጥ በጊዜያቸው
ጊዜ እንደ ኾነ ይገነዘብ ነበርና" አዎን፡ ልዑላንና ክቡዳን የኾኑት ትእዛዛተ
ሐዲስ ገና ከመጀመሪያው አንሥቶ ሰጥቶአቸው ቢኾን ኖሮ ሰዎች እነዚሀንም
እነዚያንም ባልተቀበሉአቸው ነበርና" አሁን ግን ኹለቱንም በየጊዜያቸው
ስለ ደነገጋቸው በኹለቱም ሕግጋት የሰውን ልጅ በሙሉ ወደ በጎ ጎዳና
መምራት ተቻለው።
ዳግመኛም “ዓይን ስለ ዓይን" ማለቱ አንዳችን የአንዳችንን ዓይን እንድናወጣ
ሽቶ ሳይኾን ዓይናችን እንዳይጠፋ የሌላ ሰውን ዓይን ከማጥፋት እጃችንን
እንድንሰበስብ ነው። የእኛም እንደሚጠፋ መናገሩ የሌላ ሰውን ዓይን
hማጥፋት እንድንቆጠብ ያደርገናልና።
ከአፍአ ሲታይ “ዓይን ላጠፋ ዓይኑ ይጥፋ" የሚል የዓጸፋ ምላሽ ቢመስልም
ቅሉ፥ ምሥጢሩ ግን ጌታችን በውስጣችን ራስን የመግዛት ዘር ሲዘራብን
ነው። ይህን ሕግ በመተላለፍ የጀመረ ሰው ታላቅ ቅጣት ይገባው እንደ
ነበር ርግጥ ነውና፤ ሕጉ [እንደ ሰዎቹ የአእምሮአቸው ድካም መጠን
ሳይኾን ከመሠረቱ] (ምሥጢር የሚሻውም ይሀንን ነበርና። ነገር ግን [እንደ
ተናገርነው ከሰዎቹ የአእምሮአቸው ድካም የተነሣ ሕጉ በሚሻው መጠን
ሳይኾን] ጌታችን ከፍርዱ ጋር ምሕረትንም ሊያሳይ ስለ ወደደ፥ በደሉ
እጅግ ታላቅ የነበረን ሰው እንደ ሥራው መጠን ያይደለ ፍርድ ፈረደበት።
ይኸውም መከራ በሚደርስብን ጊዜ እንኳን ሳይቀር የሚቀጣን ከዚህ ኣንጻር
እንደ ኾነ ልንገነዘበው እንደሚገባን ሲያስተምረን ነው።
ስለዚህ አስቀድሞ የቀደመውን ሕግ ከጠቀሰና ኹሉንም ካከበረ በኋላ
ጨምሮም እነዚህን ክፉ ሥራዎች በእኛ ላይ የሚፈጽማቸው የገዛ ወንድማችን
ሳይኾን ክፉው ሰይጣን እንደ ኾነ ግልፅ አደረገው። ይህ በመኾኑም፦ “እኔ
ግን እላችኋለሁ፥ ክፉውን አትቃወሙ” አለ። “ክፉውን አትቃወሙ” እንጂ
“ወንድማችሁን አትቃወሙ” አላለም። ይኸውም ሰዎች እንደዚህ ያለ ክፉ
ሥራን የሚሠሩት በምክረ ከይሲ እንደ ኾነ፣ በዚሁ መንገድና በስዉርም
አብዛኛው ቍጣችንን በእርሱ (በሰይጣን) ሳይኾን በወንድማችን ላይ በማድረግ
ጥፋቱን ለሌላ አካል እንደምንሰጠው ሲነግረን ነው።
“እንግዲህ ክፉውን ልንቃወመው አይገባንም ማለት ነውን? ተብሎአል።
በርግጥ ክፉውን ልንቃወመው ይገባናል። ነገር ግን ልንቃወመው የሚገባን
በዚሁ መንገድ ሳይኾን ጌታችን ራሱ [በዕለተ ዓርብ የባሪያውን ጥፊ
ታግሦ] እንዳስተማረን ራስን ለመከራ አሳልፎ በመስጠት ነው። ክፉውን
ድል መንሣት የምንችለው በዚህ መልኩ ነውና" እሳት የሚጠፋው በእሳት
ሳይኾን በውኃ ነውና። በዘመነ ሐዲስስ ይቅርና በዘመነ ብሉይም ቢኾን ድል
የሚነሣው የክብር አክሊልም የሚቀዳጀው ክፉ የሚያደርሰው ሰው ሳይኾን
ክፉ የሚደርስበት ሰው እንደ ነበረ ማወቅ የምትሻ ከኾነም ይደረግ የነበረውን
ነገር በማስተዋል መርምረው፤ ያን ጊዜም በቁዔቱ እንደ ምን የብዙ ብዙ እንደ
ነበረ ትገነዘባለሀ። በደልን በመፈጸም ይጀምር የነበረ ሰው የወንድሙንና
የገዛ ራሱን ዓይን ያጠፋ ነበርናº ከዚሁ የተነሣ እንዳውም በኹሉም ዘንድ
የተጠላና እልፍ ነቀፋም የሚቀበል ነበርና" መጀመሪያ ጉዳት የደረሰበት
ሰው ግን ምንም እንኳን ዓጸፋን በመመለስ የወንድሙንም ዓይን ቢያጠፋም
ቅሉ ክፉ ነገር እንዳደረገ አይቈጠርም ነበርና። ዳግመኛም ያን ዓጸፋ መልሶ
የወንድሙን ዓይን ካጠፋ በኋላ እንኳን የሚያዝኑለት ብዙ ሰዎች ነበሩትና።
ምንም እንኳን እነዚህ ኹለት ሰዎች እኩል ዓይናቸው የጠፋ ቢኾኑም ቅሌ
በኹለቱም ላይ የሚፈረደው ፍርድ ግን በእግዚአብሔርም ኾነ በሰዎች ዘንድ
እኩል አልነበረምና። ስለዚህ ከዚህ ማጠቃለል የምንችለው ጉዳታቸው እኩል
እንዳልነበረ [ጎጂው የበለጠ እንደ ተጎዳ] ነው።
አሁን ግን ጌታችን ገና ትእዛዛተ ሐዲሱን መስጠት ሲጀምር፦ “በወንድሙ
ላይ በከንቱ የሚቈጣ”፣ “ወንድሙንም ጨርቃም የሚለው ሰው በእሳተ ገሃነም
ይፈረድበታል” አለ። እዚህ ላይ አንድ ክፉ የደረሰበት ሰው ፍጹም ራሱን
እንዲገዛ በማዘዝ ክፉውን በክፉ ሳይመልስ ዝም እንዲል ብቻ ሳይኾን "ዚህ
እጅግ ላቅ ባለ መልኩ ሌላውንም ጉንጩ አዙሮ እንዲሰጠው አዘዘው።
ጌታችን ይሀንን ሲናገርም በጥፊ ከመመታት ጋር ተያይዞ ያለውን ብቻ ሕግ
ሲሰጠን ሳይኾን በሌሎች ፈተናዎቻችን ላይም እርሱን አብነት አድርገን
ምን ያህል ትዕግሥትን ገንዘብ ልናደርግ እንደሚገባን ሲያስተምረን ነው።
“ወንድሙን ደንቆሮ የሚለው ኹሉ የእሳተ ገሃነም ፍርድ ይፈረድlታል”
የሚለውንም ሲናገር እንደዚሁ “ደንቆሮ” ስለምትለዋ ቃል ብቻ ሳይኾን ስለ
ስድብና ስለ ነቀፋ ኹሉ ሲናገር ነውና። ስለዚህ እዚህም ላይ በጥፊ ሲመቱን
ስለ መታገሥ ሲነግረን ሰዎች የትኛውንም ዓይነት መከራ ቢያደርሱብንም
እንኳን ሳንደነግፅ ልንጸና እንደሚገባን ሲያስተምረን ነው። እዚያ ከስድብ
ኹሉ የሚበልጠውን ስድብ እንደ ምሳሌ አድርጎ ያስቀመጠው፣ እዚህም ላይ
ከምት ኹሉ እጅግ አሳፋሪ የሚመስለውንና ብልግናን ኹሉ የተመላውን ምት
(ጥፊ) የጠቀሰውም ለዚህ ነውና።' ጌታችን ይህን ትእዛዝ ሲያዝዝም በአንድ
ጊዜ ለኹለቱም (ለጎጂውም ለተጎጂውም) በቁዔት ያለው ነገር ሊሰጣቸው ብሎ
አስቦ ነው። [በዕለተ ዐርብ በገዛ ባሪያው በጥፊ የተመታውን መድኃኒታችን
አብነት ድርጎ] ራስን መግዛት ገንዘብ ስለሚያደርግ የሚሰደበው (ጉዳት
የሚደርስበት) ሰው ጉዳት እንደ ደረሰበት አያስብም። በፍጹም! እንዲያውም
የጉዳት ስሜትም አይኖረውም፤ የሚያስበው ስለሚያገኘው ሹመት ሽልማት
ነው እንጂ ስለሚመታው ጥፊ አይደለምና። የሚሳደበው (ጉዳት የሚያደርሰው)
ሰውም ያፍራል፥ ይደነግፃልና" ከዚህ የተነሣም የቱን ያህል ቢቈጣም እንኳን
ተጎጂው ሰው ሌላኛውን ፊቱን አዙሮ ሲሰጠው ስለ ቀደመ በደሉ ይጸጸታል
እንጂ ኹለተኛንም ጉንጩን ሊመታው አይቃጣምና። ክፉ አድራጊዎች
የሚጎዱአቸው ሰዎች ጉዳቱን በትዕግሥት ሲቀበሉ እንደ ማየት ከክፉ
ድርጊታቸው እንዲታቀቡ የሚያደርጋቸው ምንም ነገር የለምና። በተጎጂው
ሰው ትዕግሥት ተደንቀው አስቀድመው ለሠሩት ክፉ ሥራም ንስሐ
እንዲገቡ ያደርጋቸዋል እንጂ ሌላ ክፉ ነገር እንዳያደርጉ ብቻም አይደለም
የሚገታቸው" ይህም ጎጂዎቻችን የነበሩት ሰዎች የእኛ (ወዳጆቻችን)እንዲኾነ
ያደርጋቸዋል' ከእንግዲህ ወዲህ ጠላቶችን ከመኾን ታቅበው ወዳጆቻችን
ብቻ ሳይኾን ባሪያዎቻችን እንዲኾኑ ያደርጋቸዋል" በዚህም አንተ ለነፍስህ
ረብ ጥቅም ታገኛለህ ወንድምሀንም ታድናለህ] ተበቅለናቸው ቢኾን ግን
ውጤቱ ይኾን የነበረው የዚህ ተቃራኒ ነበር" ተመልሶ መበቀል ኹለቱንም
ያዋርዳቸዋልና ይበልጥ እንዲክፉ ያደርጋቸዋልና፡ ቍጣቸው ወደ ነበልባለ
እሳት ከፍ እንዲል ያደርገዋልና" አዎን የመጨረሻው ውጤቱ ከክፉ ወደ
እጅግ ክፉ ስለሚኼድ ወደ መገዳደል ሊደርስ ይችላልና። እንደዚህ ከኾነም
በአንድ መልኩ ፍቅረ ቢጽን ኣልፈጸምሀምና ነፍስሀን ትጎዳለህ በሌላ መልኩ
ደግሞ እርሱም እንዳይድን ታደርገዋለሀ"] ስለዚህ ይህን የሚያውቅ ጌታችን
በጥፊ ሲመቱህ እንዳትቈጣ ብቻ ሳይኾን ሌላውንም ጉንጭህ አዙረህ የጎጂህን
ሰው ፍላጎት ታረካለት ዘንድ አዘዘህ። በዚህም በአንደኛው ጉንጭህ በጥፊ
ስትመታ አንተ ሳትፈቅድ የኾነ እንዳልኾነ ግልዕ ይኾንለት ዘንድ ነው።
በዚህ ድርጊትህም ጉዳት የሚያደርስብህን ሰው እንዲያፍር በማድረግ በእጅህ
መልሰህ ከምትመታው በላይ በሕሊናው ጽኑ በኾነ ምት መልሰህ ትመታዋለህ
ሲልህ ነው" ወይም ደግሞ ሐፍረተ ቢስነቱ እስከ አሁን ድረስ ታላቅ ቢኾንም
እንኳን በመጠኑ የታረመ እንዲኾን ታደርገዋለህ ሲልህ ነው።
(፪) እንዲከስህና እጀ ጠባብሀን እንዲወስድ ለሚወድድ መጎናጸፍያህን ደግሞ ተውለት
በጥፊ ከመመታት አንጻር ብቻ ሳይኾን ከሀብት ንብረት አንጻርም ጌታችን
እንደዚህ ያለ ቸርነትን እንድናሳይ ይፈልጋል። እንዲህም ስለ ኾነ ዳግመኛ
ተመሳሳይ ብርቱ ምሳሌን ተናገረ። በሌላ አገላለፅ “ክፉውን አትቃወም”
በማለት መከራን ድል እንድታደርግ እንዳዘዘህ ኹሉ፥ እዚህም ላይ ጎጂያችን
ከእኛ ሊወስደው ከሚፈልገው በላይ እኛም ወደንና ፈቅደን ጨምረን ልንሰጠው
እንደሚገባን ኣዘዘን። ኾኖም ግን ይህንን እንዲሁ ቀሊል በኾነ አገላለፅ
የተናገረው አይደለም፤ ከፍ አድርጎ ከሌላ ነገር ጋር አብሮ ተናገረው እንጂ።
“ለለመነህ ሰው መጎናጸፍያህን ስጠው” ሳይኾን “እንዲከስህ ለሚወድድ ሰው
ደግሞ ተውለት” አለ እንጂ። ይኸውም፡ “ወደ ዳኛ ለሚወስድህ ወስዶም
መከራ ለሚያደርስብህ ሰው" ሲል ነው"
ወንድምህን “ደንቆሮ ብለህ እንዳትሰድበው ከነገረህ በኋላ በከንቱ ልትቈጣ
እንደማይገባህ ካዘዘህ በኋላ፥ ቀጠለና እንደ ገና አንድን ነገር ፈለገብህ
ሌላኛውን ጉንጭህን አዙረህ ትሰጠው ዘንድ! አስቀድሞ “ከባለጋራህ ጋር
ፈጥነህ ተስማማ” ብሎህ ነበርና እዚህም ላይ ይህን ይበልጥ ምን ማለቱ እንደ
ኾነ ግልፅ አድርጎ ነገረህ። እዚህ ላይ ባለጋራችን ሊወስደው የሚፈልገው ነገር
እንድንሰጠው ብቻ ሳይኾን ምናልባት ያላየው ነገር ያለ እንደ ኾነም ጨምረን
እንድንሰጠው ነውና። ይህም ጥልቅ የኾነ ልግስናን የሚያሳይ ነው።º
“እንግዲህ ምን ይኹን? እኔም ዕራቁቴን ልኾን ማለት ነውን?" የሚል
ሰው ሊኖር ይችላል። ዕራቁታችን አንኾንም። እነዚህን ነገሮች በጥንቃቄ
ያደረግናቸው እንደ ኾነ ከአፍአ ዕራቁታችን ብንኾንም፥ እጅግ ለብሶኣል
አጊጦአል ከምንለው ከማንኛውም ሰው በላይ የለበስን እንኾናለንና።
በመጀመሪያ ደረጃ ሰዎች ይህን ያህል ከፍተው ዕራቁታችን እንድንኼድ
አያደርጉንም፤ ሲቀጥል ደግሞ እንደው ምናልባት እጅግ ጨካኝና ክፉዎች
ኾነው እንድንራቆት ቢያደርጉንም እንኳን ራሳቸውን የሚገዙ ሌሎች ሰዎች
ፈጥነው እንድንለብስ ያደርጉናል። በልብስ ግን አይደለም፤ ቢቻላቸውስ የገዛ
ሥጋቸውን እንኳን ቢሰጡን ደስ ይላቸዋል። [ይኸውም አይሁድ ከፍተው
የጌታችን ሰውነት ቢያራቁቱት ፀሐይና ጨረቃ ብርሃናቸውን እንደ hለከሉ
ማለት ነው።]
ከዚህ በተጨማሪ፥ አንድ ሰው ራሱን ከመግዛቱ የተነሣ ዕራቁቱን እንዲኼድ
ቢያስገድዱት እንኳን ይህ ነውር ውርደት አይደለም። አዳምም በገነት
ዕራቁቱን ነበር፤ ነገር ግን አያፍርም ነበር (ዘፍ.2፡25)። ነቢዩ ኢሳይያስም
[በግብፅና በኢትዮጵያ ለሦስት ዓመት] ዕራቁቱንና ባዶ እግሩን ኼደ፤ ነገር
ግን ከአይሁድ ይልቅ ክብሩ የገነነ ነበር (ኢሳ.20፡2-3)። ዮሴፍም የጴጢፋራ
ሚስት “ከእኔ ጋር ተኛ ብላ ልብሱን ተጠምጥማ ስትይዝና እርሱም ልብሱን
በእጅዋ ትቶላት ወደ ውጭ ሲወጣ ከመቼውም ጊዜ በላይ የከበረ የገነነ ኾነ
(ዘፍ.39፡12)። ስለዚህ ዕራቁት መኾን በራሱ ነውር አይደለም፤ ልክ እኛ
አሁን እንደምናደርገው እጅግ ውድ የኾኑ ልብሶችን መልበስ ነው እንጂ።
ይህ ኣሳፋሪም ቧልትም ነው። እግዚአብሔር ከላይ የጠቀስናቸውንና ዕራቁት
የኾኑትን ሰዎች ያመሰገናቸው፤ ውድ ልብስ የሚለብሱትን ግን በነቢያትም
በሐዋርያትም የነቀፋቸውም እንዲህ ስለ ኾነ ነው።
ስለዚህ ጌታችን ያዘዘን ትእዛዛት መፈጸም የማይቻሉ አድርገን አናስባቸው።
በፍጹም! የሚቻሉ ከመኾናቸውም qሻገር እኛ ራሳችንን የምንገዛ ከኾንን
እጅግ ቀሊላን ናቸውና። በቁዔታቸውም ለእኛ ብቻ ሳይኾን ለሚበድሉንም
ጭምር እጅግ ከፍ ያለ ነውና። ብልጫቸውም በዋናነት እዚህ ላይ ነው።
በእኛ ላይ መከራ እያደረሱ፥ በዚሁ በተመሳሳይ አግባብ ግን በእኛ ላይ ጉዳት
የሚያደርሱትን ሰዎች ራሳቸውን መግዛት እንዲችሉ ያስተምሩአቸዋልና።
ጉዳት የሚያደርስብህ ሰው የሌሎች ሰዎች ሀብትንና ንብረትን በመውሰድ
እንደ ትልቅ ቁም ነገር አድርጎ ይወስደዋል፤ አንተ ግን ያልጠየቀህንም
ጭምር ጨምረህ ስትሰጠው ይህ ለእርሱ ትልቅ ቁም ነገር የኾነው ለአንተ
ቀሊል መኾኑን እንዲገነዘብ ታደርገዋለህና። እንግዲህ እርሱ ላደረሰብህ
ነገር አንተ ጥልቅ የኾነ ልግስናህን ስትመልስለትና እርሱ ለሚያሳየው ስስት
አንተ ጥበብን የተሞላ ጸሊኣ ንዋይን ስታሳየው፡ እንደ ምን ያለ ትምህርትን
እንደሚያገኝ፣ ክፋትን እንዲጠላ ሠናይ ምግባርን እንዲወድድ እንዴት
በቃላት ወይም በንግግር ሳይኾን በተግባራዊ ሥራ እንደምታስተምረው ልብ
ብለህ አስተውለው።
ፈቃደ እግዚአብሔር እኛ ለራሳችን ብቻ ሳይኾን ለባልንጀሮቻችንም
የምንጠቅም እንድንኾን ነውና። ብትሰጥና ወንድምህን ከመክሰስ ብትታቀብ
ለራስህ ጥቅም ብቻ አስበህ ነው፤ ሌላ ተጨማሪ ነገር ብትሰጠው ግን
እንዲሻሻል አድርገህ ትሰድደዋለህ። የጨው ተፈጥሮ እንደዚህ ነውና።
እግዚአብሔርም ክርስቲያኖችን እንዲኾኑ የሚፈልጋቸው እንደዚህ (እንደ
ጨው) ነው፦ ራሳቸውም የተመረጡ የተወደዱ እንዲኾኑ፣ እንደዚሁም ሌሎች
ሰዎችን መጠባቅ እንዲችሉ! የብርሃን ተፈጥሮም እንደዚህ ነው፦ ብርሃን
ለባለቤቱ ነገሮችን አጥርቶ እንዲመለከት ያደርገዋል፤ ሌሎችም እንዲመለከቱ
ያደርጋል። ስለዚህ እግዚአብሔር አንተን በዚህ በጨውና በብርሃን ማዕርግ
አድርጎ ስላኖረህ በጨለማ ውስጥ የተቀመጠውን ወንድምህን ርዳው፤
አብራለት። አስቀድሞ የወሰደብህ ነገር በኃይል በጉልበት እንዳልወሰደብህ
ብቻ ሳይኾን ራሱን እንጂ አንተን የሚጎዳ ነገር አለማድረጉንም ጭምር
አስተምረው። አዎን፥ እንደዚህ ጨምረህ በልግስና ብትሰጠውና እንደ
ተወሰደብህም ባታስብ ይበልጥ ክብርን (መወደድን) ታገኛለህናs ስለዚህ
የወንድምህን ስስት፥ በጸሊአ ንዋይ የምጽዋት ምክንያት አድርገው#
(፫) ይህን በማድረግህ ትልቅ ነገር እንዳደረግህ ካሰብህም ጥቂት ቆይ፤ ገና እስከ
አሁን ድረስ ፍጽምናን ገንዘብ ያላደረግህ እንደ ኾነም በግልፅ ታያለህ=
ክብር ይግባውና ትዕግሥትን የተመለከተ ሕግን እያኖረልህ ያለው ጌታችን
በዚህ ታበቃ ዘንድ አይሻምና፤ ከዚህ ይልቅ ጨምሮም እንዲህ ይልሃልና፦
“ንም ሰው አንድ ምዕራፍ ትኼድ ዘንድ ቢያስገድድህ ኹለተኛውን ከእርሱ ጋር
ኺድ” (ቴ.5141)"
እንግዲህ ራስን የመግዛት ልዕልናው እንደ ምን የመጠቀ እንደ ኾነ
ትመለhታለህን? “እጀ ጠባብህን ወስዶ መጎናጸፍያህንም ትተህለት ሳለ፥
ጠላትህ ምናልባት ዕራቁትነትህን ለመከራና ለችግር ቢሻው እንኳን ይህም
ቢኾን ኣትከልክለው" ሲልህ ነው" ኹሉን ነገር በጋራ እንድንይዝ ይሻልና፤
ሰውነታችንም ንብረታችንም ለድኾች ለጦም አዳሪዎች ልናካፍለው
እንደሚገባን ኹሉ ለሚጠሉን ለሚሰድቡን ልናካፍላቸው ይገባናልና። ለድኾች
ለጦም ኣዳሪዎች ብናካፍላቸው ይህ ከሰብአዊነት የሚመነጭ ነው፤ ለሚጠሉን
ለሚሰድቡን ብናካፍላቸው ግን ይህ ከቸርነት ከምሕረት የሚመነጭ ነውና።
ስለዚሁ ምክንያት: “ማንም ሰው አንድ ምዕራፍ ትኼድ ዘንድ ቢያስገድድህ
ኹለተኛውን ከእርሱ ጋር ኺድ” አለ። ይኸውም ራስን በመግዛት ረገድ ገና
ከፍ ከፍ ሲያደርግህና [እርሱ መከራ መስቀልን ከመቀበል በተጨማሪ እስከ
ቀራንዮ ድረስ መስቀሉን ተሸክሞ እንደ ኼደ አንተም እንደዚሁ ከዚህ ጋር]
ተመሳሳይ የኾነ ፍላጎት እንድታሳይ ሲያዝዝህ ነው።
መጀመሪያ ላይ የተናገራቸው ነገሮች ከእነዚህ ይልቅ ያነሱ ኾነው ሳለ
ሽልማታቸው ግን ታላቅ ከኾነº አሁን እዚህ ላይ የታዘዙትን ነገሮች
የሚያደርጉ ሰዎች ደግሞ እንደ ምን የሚበልጥ ዕጣ ፈንታ፣ እንደ ምን
ያለ ሽልማት እንደሚጠብቃቸው አስተውል። በሥጋቸውና ፈራሽ በስባሽ
በኾነ ሰውነታቸው ከፈቃደ ሥጋቸው አርነት መውጣት ተችሎአቸዋልና።
ስድብም ቢኾን፣ ጥፊም ቢኾን፣ የሀብት ንብረታቸው መወሰድም ቢኾን
ያላበሳጫቸው እንደ ኾነ፥ እንደዚህ ላለ ነገር ምንም አጸፋ ካለመውሰዳቸውም
በላይ ትዕግሥታቸውን ስፍር ቍጥር በሌለው መጠን የሚጨምሩበት ከኾነ፥
ነፍሳቸው እንደ ምን ያለ ተጋድሎ ውስጥ እያለፈች እንደ ኾነ አስበው።
ከዚህ የተነሣም፥ በጥፊው እንደ ኾነው፣ በሀብት ንብረት ላይ እንደ ኾነው
እዚህም ላይ እንደዚያ ተመሳሳይ በኾነ መንገድ እንድንተገብር አዘዘን።
“ስለ ስድብና ስለ ሀብትና ንብረት መወሰድ የምናገረውስ ለምንድን ነው?
በአንተ ላይ መከራን ለማድረስ፣ አንተን ለማድከም ብሎ አስቦ የገዛ እጅህንና
እግርህንም ሳይቀር በመበደል መፈጸም ቢፈልግ እንኳን፥ የበደል ፍላጎቱን
በዚህ መንገድ ድል ንሣው* አሸንፈው” ሲል ነውና።
“ቢያስገድድህ” ማለት አለአግባብና ያለ ምክንያት እንደዚሁም በንቀት
ቢጎትትህ ማለት ነውና። ቢኾንም ግን ለዚህም ቢኾን፥ ሌላው በአንተ ላይ
መከራ ለማድረስ ከሚዘጋጀው በላይ ተዘጋጅተህ ጠብቅ።
ለሚለምንህ ስጥ* hአንተም ይበደር ዘንድ ከሚወደው ፈቀቅ አትበል” (ማቴ.5፡42)
እነዚህ ከዚህ በፊት ከተናገራቸው ይልቅ ቀሊላን ናቸው። እንደዚህ በመኾኑ ግን
አትደነቅ። እግዚአብሔር ትንሹን ከትልቁ፣ ቀላሉን ከከባዱ ማሰናሰል ልማዱ
ነውና። እነዚህ ከእነዚያ ኣንጻር ቀሊላን ቢኾኑም እንኳን፥ በአንድ መልኩ
የሌሎች ሰዎችን ንብረት የሚወስዱ፥ በሌላ መልኩ ደግሞ ይህንኑ ገንዘብ
ለአመንዝሮች የሚበትኑና በራሳቸው ላይ - በዓመፃ በመሰብሰባቸውና ዕጥፍ
ድርብ የኾነ ነበልባለ እሳትን የሚያቀጣጥሉ ሰዎች እነዚህን ይስሙአቸው።
እዚህ ላይ “ለሚለምንህ” የሚለው አገላለፅ ግን በአራጣ ወይም በወለድ
መስጠት ማለቱ ሳይኾን [እግዚአብሔር ለኃጥኡም ለጻድቁም ሳይል
ፀሐይ እንደሚያወጣ ዝናብም እንደሚያዘንብ አንተም እንደዚሁ] እንዲሁ
እንዲጠቀሙበት ምጽዋት ስጥ ሲልህ ነውና። በሌላ አንቀጽ ላይም ይህን
ይበልጥ ግልፅ ሲያደርግልን ይመልሱልናል ብለን ምንም ተስፋ ሳናደርግ
ልናበድር እንደሚገባን፣ ይህን ያደረግን እንደ ኾነም ዋጋችን በላይ በሰማያት
ታላቅ እንደሚኾን ነግሮናልና (ሉቃ.6፡35)።
“ባልንጀራሀን ውደድ፤ ጠላትህንም ጥሳ እንደ ተባለ ሰምታችኋል እኔ ግን እላችኋለሁ
ጠላቶቻችሁን ውደዱ፤ ስለሚያሳድዱአችሁም ጸልዩI የሚረግሙአችሁን መርቁI
ለሚጠሉአችሁም መልካም አድርጉ" በሰማያት ያለ አባታችሁን ትመስሉ ዘንድ፤
እርሱ በክፉዎችና በበጎዎች ላይ ፀሐይን ያወጣልና* በጻድቃንና በኃጢአተኞችም
ላይ ዝናቡን ያዘንባልና” (ማቴ.543–45)።
የበጎ ምግባራችን ጫፍ የት ድረስ ሊኾን እንደሚገባው እንዴት እንደ ገለጠው
ተመልከት። ጥፊን እንድትታገሥ ብቻ ሳይኾን ሌላኛውን ጉንጭህን አዙረህ
እንድትሰጥ፣ በእጀ ጠባብ ላይ መጎናጸፍያም ጨምረህ እንድትሰጥ ብቻ ሳይኾን
አንድ ምዕራፍ ትኼድ ዘንድ ቢያስገድድህ ኹለተኛውን ምዕራፍ ከእርሱ ጋር
ትኼድ ዘንድ ያስተማረህም ለዚህ - ይኸውም በኹሉም ረገድ ከእነዚህ በላይ
የኾነውን ትቀበል ዘንድ - ነውና። “ከእነዚህ በላይ የኾነውስ ምንድን ነው?”
የሚል ሰው ሊኖር ይችላል። እነዚህን ነገሮች የሚያደርስብህን ሰው እንደ
ጠላት ወደ አለመቍጠር ትደርስ ዘንድ፣ ወይም ደግሞ ከዚህም በላይ ትኾን
ዘንድ ነው። “ጠላትህን ውደድ” እንጂ “ጠላትህን ኣትጥላ” አላለምና፤ “ለሚጠላህ
ሰው መልካም አድርግ” እንጂ “የሚጠላህን ሰው አትጉዳው” አላለምና።
አንድ ሰው ኃይለ ቃሉን በማስተዋል የተመለከተው እንደ ኾነም ከእነዚህ አሁን
ከጠቀስናቸውም በላይ ሌላ ታላቅ ተጨማሪ ነገርም እንዳለው ይገነዘባል።
አንድ ሰው ጠላቱን እንዲወድድ ብቻ ያዘዘው አይደለምና፤ እንዲጸልይለትም
ጭምር ነው እንጂ።
ምን ያህል ማዕርጋትን ወደ ላይ Xንድንወጣ እንዳደረገንና እንዴት ወደ
ምግባር ማማ እንዳደረሰን ታስተውላለህን? እንዲያውም ከመጀመሪያው
አንሥተህ ቍጠር፦
የመጀመሪያው ደረጃ፥ ጥንቱንም ወንድምን ለመበደል አለመነሣሣት
ኹለተኛው፥ የተነሣሣ እንደ ኾነ ሌላው ሰው ካደረሰበት ጉዳት በላይ
አጸፋ አለመመለስ [ዓይን ስለ ዓይን፣ ጥርስ ስለ ጥርስ በቂ ነው]
ሦስተኛው፥ በእኛ ላይ እንዲደርስ የማንፈልገውና እኛን የሚያስከፋን
ነገር ባደረሰብን ሰው ላይ መልሶ ያንኑ ያስከፋንን ነገር አለማድረስ፥
ይልቁንም ዝም ማለት፣
አራተኛው፥ እንዲያውም ራስን መካድና የሚያደርስብንን መከራ መታገሥ፣
አምስተኛው ጉዳት የሚያደርስብን ሰው ከእኛ ከሚፈልገው በላይ
ጨምሮ መስጠት [በሌላ አነጋገር ራስን ክዶ መታገሥ ብቻ ሳይኾን
መከራ የሚያደርሰው ሰው በእኛ ላይ ሊያደርሰው ከሚፈልገው በላይ
ጨምሮ መስጠት። ለምሳሌ ሌላውን ጉንጭ ማዞር፣ ከእጀ ጠባብ ጋር
መጎናጸፍያ መጨመር ከአንድ ምዕራፍም ጨምሮ ኹለተኛውን
ምዕራፍ መኼድ]
ስድስተኛው፥ መከራ የሚያደርሰው ሰው ከሚፈልገው በላይ በልብ
ውስጥ ቂም ሳይይዙ መታገሥ፣
ሰባተኛው፥ አለመጥላት ብቻ ሳይበቃ እርሱን ወደ መውደድ መሸጋገር፣
ስምንተኛው፥ ከመውደድም አልፎ ተሻግሮ መልካም ማድረግ (ክፉውን
በመልካም ማሸነፍ)፣
ዘጠነኛው፥ መልካም ከማድረግም ከፍ ብሎ ክፉ ለሚያደርሰውና
ለሚያሳድደው ሰው [ክርስቶስን አብነት አድርጎ ይቅር እንዲለው] ወደ
እግዚአብሔር መጸለይ ናቸው።4
እንግዲህ ራስን የመግዛት ልዕልናዋ (ከፍታዋ፣ ማዕርግዋ)ምን ያህል እንደ ኾነ
ታያለህን? ስለዚህ እንደምንመለከተው የምታሰ'ጠው ክብርም የዚያኑ ያህል
ታላቅ ነው። ራስን መግዛት እጅግ ታላቅ ነገር ስለ ኾነ፣ እጅግ ፈቃደኝነቱ
ያለው ልብንና ትጋትንም ስለሚሻ፥ እንደ ከዚህ በፊቶቹ ያይደለ እጅግ ከፍ
ያለ ሹመት ሽልማትም አዘጋጀለት። ሽልማቱ “የዋሃን ምድርን ይወርሳሉ”
እንዳለው ከምድር ጋር፣ ወይም የሚያዝኑ ሰዎች ከሚያገኙት “መጽናናት”፣
ወይም የሚምሩ ሰዎች ከሚያገኙት “ምሕረት” አያይዞ አልገለጠውምና።
ወይም “መንግሥተ ሰማያትን ይወርሳሉ” አላለምና። ታዲያ ምንድን ነው
ያለው? ከዚህ ኹሉ በላይ እጅግ ሐሴትን በሚሰጥ መንገድ “በሰማያት
ያለ አባታችሁን ትመስሉ ዘንድ" በማለት ለሰዎች እንደሚገባ መጠን
እግዚአብሔርን እንደምንመስል ነውና የገለጠው።
በዚህ አንቀጽም ኾነ ባለፉት አናቅጽ ላይ እንዴት የባሕርይ አባቱ አብን
“አባቴ” ብሎ እንዳልጠራው፥ ይልቁንም አስቀድሞ ስለ መሐላ በተናገረ ጊዜ
“እግዚአብሔር” እና “ታላቁ ንጉሥ”፣ እዚህ ላይም “አባታችሁ” ብሎ እንደ
ጠራው ታስተውል ዘንድ እማልድሃለሁ። ይህን ያደረገው እነዚህን ነገሮች
አስመልክቶ የሚናገርበት ጊዜ ስላልደረሰና እስከ ጊዜው ጊዜ ሲያቆየው ነውና"
ቍጥሎም ይህን &ብን] መምሰል" ይበልጥ ግልጥ ሲያደርገው እንዲህ አለ፡
ግር በክዎችና በበዎች ላይ ፀhይን ያወጣልናº በጻድቃንና በኃጢአተኞችም
ይ ዝናቡን ያዘንባልS (7ቴ.5145)
“ሊጠላቸውስ ይቅርና” ይላል ጌታችን፡ እንዲያውም ለሚሰድቡት በጎ ነገርን
አብዝቶ ይሰጣቸዋል"" እንደዚህ ቢናገርም ግን ነገሩ እኛ ለወንድማችን
ከምናደርግለት ነገር ጋር ተነጻጻሪ ስለ ኾነ አይደለም። እግዚአብሔር
ለሚጠሉትም ጭምር የሚያደርገው በጎ ነገር ልዕለ ተፈጥሮ መኾኑ ብቻ
ሳይኾን ከባሕርይው (ከጌትነቱ) አንጻርም በፍጹም የሚነጻጸር አይደለምና።
አንተ ብትናቅ አንተን በሚመስል ሰው ነውና፤ እግዚአብሔር ግን የሚናቀው
ስፍር ቍጥር የሌለው ክብርን ከእርሱ በተቀበለ (በሚቀበል) በገዛ ባሪያው
ነውናs አንተ ለጠላትሀ በርግጥ ብትሰጠው ቃላትን ማለትም ለእርሱ መጸለይን
ነው፤ እግዚአብሔር ግን ለገዛ ጠላቶቹ የሚያከናውነው ነገር ከቃል ባለፈ
ተግባራዊ ዕፁብ ድንቅም የኾነ ማለትም ፀሐይ ያወጣላቸዋልና፥ ዝናብም
ያዘንብላቸዋልና። “ኾኖም እንደዚህም እንኳን ቢኾን ለሰው እንደሚቻል
መጠን አንተ እኔን ትመስል ዘንድ ይህን ጸጋ ሰጠሁህ።”
ስለዚህ ክፉ ነገር ያደረገብህን ሰው አትጥላው፤ እርሱ ባያስተውለውም ቅሉ
እንደዚህ ያሉ በጎ ነገሮችን እንድታገኝ እያደረገህ ነውና፥ እንደዚህ ያለ
ታላቅ የኾነ ክብር እያሰጠህ ነውና # የሚበድልህን ሰው አትርገመው።
መልሰህ የረገምኸው እንደ ኾነ ከመበ'ደልህም ባለፈ (በደል መቀበልህም
ሳያንስ) የትዕግሥትን ፍሬ አታገኝምና፤ ጥፋቱን ተሸክመህ ሹመት ሽልማቱን
ታጣለህና= ይህም የስንፍና ኹሉ ስንፍና ነውና። እጅግ ከባድ የኾነውን እንኳን
ተቀብለህ ሳለ ጥቂቱን መታገሥ ባለመቻልህ ታላቅ የኾነውን ፍሬ ፃማ -
ሽልማት እንድታጣ ትኾናለህና። “ይህን እንዴት አድርጌ ማድረግ እችላለሁ?
ብሎ የጠየቀ ሰው አለ። እግዚአብሔር ሰው ሲኾን፣ ከዚያ የባሕርይ ልዕልናው
የባሪያውን መልክ ይዞ ሲወርድ፣ ስለ አንተ ብሎም ያን ኹሉ መከራ መስቀል
ሲቀበል አይተህ ሳለ፥ አንተ ግን አንተን የሚመስለውን ሰው በደሉን ይቅር
ማለት እንደ ምን ይቻላል ብለህ ገና ትጠይቃለህን? እስከ አሁን ድረስስ
ትጠራጠራለህን? ተወውና አንተ አንተን ለሚመስል ሰው የምታደርገው፥
ጌታችን እንኳን በመልዕልተ መስቀል ላይ ኾኖ “የሚያደርጉትን አያውቁምና
ይቅር በላቸው” ብሎ የተናገረውን አልሰማህምን (ሉቃ.23:34)? ንዑድ ክቡር
የሚኾን ጳውሎስስ፦ ከሙታን የተነሣው፥ በእግዚአብሔር ቀኝ ያለው፥ ደግሞ
ስለ እኛ የሚማልደው ክርስቶስ ኢየሱስ ነው” ብሎ ያለውን አላዳመጥህምን
(ሮሜ.8፡34)? ከመስቀሉ በኋላም እንኳን ቢኾን፣ ወደ ላይ ወደ ሰማያት
በክብር ካረገ በኋላም እንኳን ቢኾን፡ ምንም እንኳን ከእጃቸው የሚቀባሉት
መከራ ብዙ የነበረ ቢኾንም ቅሉ፥ እርሱ ግን [ምናልባት ቢመለሱ ብሎ]
ሰቅለው ወደ ገደሉት ወደ አይሁድ እልፍ የኾነ በረከቱን ይሰጣቸው ዘንድ
ወድዶ ሐዋርያትን እንደ ላከላቸው አላየህምን?
(፮) ነገር ግን እጅግ በደል ደርሶብሃልን? እንደ ጌታህ [እንደ ኢየሱስ ክርስቶስ]
የኋሊት ፊጥኝ ታስረሃልን? በጅራፍስ ተገርፈሃልን? በበትር ተደብድበሃልን?
በገዛ ባሪያዎችህስ ተተፍቶብሃልን? ስፍር ቍጥር የሌለው በጎ ነገርን ሰጥተህ
ሳለስ በምላሹ ሞትን ያውም እጅግ አሳፋሪ የመስቀል ሞትን ታግሠሃልን?
እጅግ በደል ቢደርስብህም እንኳን ስለዚሁ ዋና ምክንያት ለጠላትህ
በጎ ነገርን አድርግለት። እንደዚህ ብታደርግ ለራስህ የክብርን አክሊል
ትቀዳጃለህና፤ የገዛ ወንድምህንም ከጥፋት ታድነዋለህና። ባለ መድኃኒቶችም
የሚያደርጉት እንደዚህ ነውና። አንድ አእምሮውን ያጣ ታማሚ ቢመታቸው፣
እጅግ አሳፋሪ ነገርም ቢያደርግባቸው እንኳን፥ ይህን ንቀት እንዲያሳይ
ያደረገው በሽታው እንደ ኾነ ዐውቀው እጅግ ያዝኑለታል፤ ይፈውሱት ዘንድ
መድኃኒት ይሰጡታል። እኔም አድርግ እያልሁህ ያለሁት ልክ እንደዚህ
ነው፦ የሚበድሉህን ሰዎች በዚህ ሕሊና ተመልከታቸው፤ ፈውስም ስጣቸው።
ከምንም በላይ ታማሚዎቹ እነርሱ ናቸውና፣ እጅግ እየተጠቁ ያሉት እነርሱ
ናቸውና። ስለዚህ ከዚህ ራሱን ከሚጎዳው ጸያፍ ግብር አድነው። ቍጣውን
እንዲያርቅ እርዳው። ከዚያ ጨካኝ ሰይጣን ይኸውም ከንዴት አርነት
አውጣው። አዎን፥ ሰዎች በአጋንንት ተይዘው ስናያቸው እናለቅስላቸዋለን
እንጂ እኛም እንደ እነርሱ በአጋንንት እንድንያዝ አንሻምና።
ለሚቈጡ ሰዎችም ልክ እንደዚህ እንዘንላቸው፤ የሚቈጡ ሰዎች በርግጥ
በአጋንንት እንደ ተያዙ ሰዎች ናቸውና። አዎን፥ እንዲያውም ከእነርሱ የባሱ
ጎስቋሎች ናቸው። ያበዱት እንደ እነዚያ ሰዎች አእምሮአቸውን ሳይስቱ
ነውና። እንዲህም በመኾኑ ይህ የዕብደት ሥራቸው (ቍጣቸው) ይቅርታ
የሌለው ነው። ስለዚህ እንደዚህ ዐብዶ የወደቀውን ሰው እዘንለት እንጂ
አትርገጠው (አትክበድበት)። አንድ ሰው በሐሞት ችግር ምክንያት ማየት
ተስኖት፣ ብዥ ብሎበትና ይህን ክፉ ስሜት ለማራቅ ሲጣጣር ብንመለከተው
እጃችንን እንዘረጋለታለን፤ በጥረቱ ኹሉ እንረዳዋለን። ልብሳችን ቢያድፍ
እንኳን ይህን እንደ ችግር አንቈጥረውም። ከዚህ ይልቅ የምንፈልገው
አንድን ነገር ብቻ ነው ይህን ሰው ከዚህ ችግሩ እንዴት ነጻ ልናደርገው
እንደምንችል! ስለዚህ ከሚቈጡ ሰዎች አንጻርም ልክ እንደዚህ እናድርግ።
በትፋታቸውና በትግላቸው ኹሉ ልንታገሣቸው ይገባናል" በቍጣ የተያዘው
ሰው ከዚ መራራነቱ ነጻ እስኪወጣ ድረስ ከነሕመመ እንዲኼድ ልናደርገው
አይገባንም" ከዚህ መራራነቱ ሲወጣም፡ ይህ ሰው እጅግ ያመሰግንሃል፡
ክቍው ወጥቶ ሰከን ሲል ከእንደ ምን ያለ ችግር አርነት እንጻወጣኸው
ይገነዘባልና"
ከእርሱ ስለምታገኘው ምስጋና የምናገረውስ ለምንድን ነው? እግዚአብሔር
ለዚህ በጎ ተግባርህ አክሊልን ያቀዳጅሃልና ወንድምህን ከጽኑ ደዌ
አድነኸዋልና እልፍ ክብርን ይሰጥሃልና ያ ከዚህ ደዌ የፈወስኸው ወንድምህም
ትዕግሥትህን አድንቆ እንደ ጌታ ያከብርሃልና።
በምጥ የተያዙ ሴቶች በአጠገባቸው ያሉትን ሰዎች እንዴት እንደሚነክሱአቸውና
እነዚያ ሰዎችም እንዴት ሕመሙ እንደማይሰማቸው አላየህምን? እንዲያውም
ያማቸዋል። ነገር ግን ሕመሙን በጥብዓት ችለው ይታገሡታል። መታገሥ
ብቻም ሳይኾን በጭንቅና በምጥ ውስጥ ላሉት ለእነዚያ ሴቶች እጅግ
ያዝኑላቸዋል። አንተም እነዚህን ምሰላቸው፥ ከአዋላጆቹ) ሴቶች አንሰህ
ደካማ አለመኾንህንም አሳይ። አለበለዚያ እነዚህ ሴቶች ከወለዱ በኋላ
ከእነርሱ ጋር የምትነጻጸር ደካማ መኾንህን ያስባሉና።
ታደርጋቸው ዘንድ የታዘዝሃቸው እነዚህን ነገሮች አስቸጋሪና የማይቻሉ እንደ
ኾኑ አድርገህ ከቈጠርሃቸውም፥ ክብር ይግባውና ጌታችን ክርስቶስ ለዚህ
አብነት ሊኾንህ ብሎ፣ እነዚህን ነገሮችም በሕሊናች ጓዳ በልቡናችን ሰሌዳ
ይቀርጻቸው ዘንድ አስቦ፣ እንደዚሁም ከላይ ለመግለጥ እንደ ተሞከረው
ጠለቶቹን ወድዶ እኛም ለጠላቶቻችንና ለወዳጆቻችን እንድንጠቅማቸው
እንድንረባቸው ብሎ አስቦ ሰው መኾኑን አስታውስ። ለኹሉም
እንድንጠነቀቅላቸው፥ ለምሳሌ ከወዳጆቻችን አንጻር “መባህን በመሠዊያው
ላይ ብታቀርብ በማለት፥ ከጠላቶቻችን ጋር በተያያዘም ልንወዳቸውና ስለ
እነርሱ ልንጸልይ እንደሚገባን ያዘዘንም ስለዚሁ ምክንያት ነው።
(፯) ዳግመኛም ጌታችን በሚያስተምርበት ጊዜ ሰዎች ጠላቶቻቸውን ቢወዱ
የሰማዩ አባታቸውን እንደሚመስሉ በመናገር ብቻ ይህን እንዲያደርጉ
ያዘዛቸው አይደለም፤ ከሌላ አሳብም አንጻር ነው እንጂ=
የሚወዱአችሁን, ብትወዱ ♥ጋችሁ ምንድን ነው? እንደዚህ ቀራጮችስ ድንኑ
ያደርጉ የለምን? ይላልና (.ቴ.546)
ንዑድ ክቡር የሚኾን ጳውሎስም፦ “hኃጢአት ጋር እየተጋደላችሁ ገና ደምን
እስከ ማፍሰስ ድረስ አልተቃወማችሁም" ብሎአል (ዕ0.12፡4)= ስለዚህ
እነዚህን ነገሮች ብታደርግ (ጠላቶችህን ብትወድ) እግዚአብሔርን ትመስላለህ፤
የሚወዱህን ብቻ ብትወድ ግን መጸብሐንን ትመስላለህ [እነርሱ እርስ በእርስ
ለመጠቃቀም ሲሉ ይዋደዳሉና]። እንግዲህ በሰዎቹ መካከል ያለው ልዩነት
ታላቅ የኾነውን ያህል በትእዛዛቱ መካከል ያለው ልዩነት ታላቅ እንዳይደለ
ታያለህን? ስለዚህ “ትእዛዛቱ ከባድ ናቸው” ብለን አንደምድም፤ ሹመት
ሽልማቱንም ጭምር እናስብ እንጂ። ሽልማቱ ብቻም ሳይኾን እነዚህን
ነገሮች በአግባቡ ብንተገብራቸው ማንን እንደምንመስል፣ ባንተገብራቸ
ደግሞ ማንን እንደምንተካከል እናስታውስ።
በመኾኑም ከወንድማችን ጋር ፈጥነን እንድንታረቅና ጥሉ እስኪወገድ ድረስ
ልንጠብቅ እንደማይገባን አዘዘን። ስለ ሰዎች በአጠቃላይ ሲያስተምር ግን
የግድ ወደዚህ ግዴታ ልንገባ እንደማይገባን አስተማረን። ከዚህ ይልቅም
የራሳችንን ድርሻ መወጣትን ብቻ ፈለገብን። እንደዚህ በማድረግም ጭምር
ሕጉን ቀሊል አደረገልን። ቀደም ሲል፦ “hእናንተ በፊት የነበሩትን ነቢያትን
እንዲሁ አሳድደዋቸዋል” ብሎ ስለ ነበርና ይህን ሰምተው ለኣሳዳጆቻቸው
አሉታዊ የኾነ አሳብ እንዳይኖራቸው ብሎ እንዲታገሡአቸው ብቻ ሳይኾን
እንዲወዱአቸውም ጭምር አዘዛቸው።
የማቴስ ወን?ል
(፰) እንግዲህ የቍጣን፣ የፍትወታት ርኵሰትን፣ የፍቅረ ንዋይን፣ የዕብሪተኝነትንና
ከዚህ ዓለም ጋር የተያያዙ ማናቸውም ነገሮች እንዴት ከሥር መሠረታቸው
እንደ ነቀላቸው ታያለህን? በርግጥ ከመጀመሪያው አንሥቶ ይህን አድርጎአል፤
ይበልጥ ግን አሁን! በመንፈስ ድኻ የኾነ፣ የዋህና የሚያዝን ሰው ራሱን ከቍጣ
ነጻ ያደርጋልና። ጽድቅን የሚራብና የሚጠማ እንደዚሁም መሐሪ የኾነ
ሰውም ራሱን ከፍቅረ ንዋይ ኃጢአት ይጠብቃልና። ልበ ንጹህ የኾነ ሰውም
እንደዚሁ አይቶ ከመመኘትና በልቡ ከማመንዘር ይድናልና። የሚነቀፍ፣
የሚሰደድና ክፉውን ኹሉ [ስለ ክርስቶስ ብሎ] የሚታገሥ ሰውም በርግጥ
የዚህን ዓለም ነገር ፍጹም መናቅን ይለማመዳልና፤ ከትዕቢትና ከውዳሴ
ከንቱ ጽሩይ ይኾናልና።
ስለዚህ ሰማዒውን ከእነዚህ ነገሮች እስራት አርነት ካወጣውና ለተጋድሎም
ከሾመው በኋላ እንደ ገና በሌላ መንገድ ደግሞ እነዚህን የሥጋ ፈቃዳት
እጅግ አጥብቆ ነቀለለት= አስቀድሞ ከቍጣ ጀመረ፤ አሥራወ መዓትንም
(የቍጣ ጅማቶችን) በኹሉ አቅጣጫ ቈረጠ ፤ እንዲህ በማለት፦
“በወንድሙ ላይ በከንቱ የሚቈጣ” እና “ወንድሙን ጨርቅ ለባሽ ወይም
ደንቆሮ የሚለው” ይፈረድበታል፤
“መባን የሚያቀርብ ሰው ከወንድሙ ጋር እስኪታረቅ ድረስ ወደ መሠዊያው አይቅረብ”፤
“ባለጋራ ያለው ሰው ወደ ዳኛ ከመቅረቡ በፊት ጠላቱን ፈጥኖ ወዳጅ
ያድርገው (ይስማማ) "ቀጥሎም ሌላ ፍትወትን ወደ መቍረጥ ተሻገረ፡ እንዲህም አለ፡ “ሴትን አይቶ የተመኛት እርሱ እንደ አመንዝራ ተቈጥሮ ይቀጣ፡
“አንዲት ሴት ወይም አንድ ወንድ ወይም ለእርሱ ቅርብ የኾኑ
ማናቸውም ሰዎች ምክንያተ ስሕተት ቢኾኑበት እነዚህን ኹሉ ከእርሱ ቈርጦ ይጣላቸው” :
በዚህም ኹሉ ጌታችን ርኵስ ርእይን ኹሉ ከሥር መሠረቱ መንቀል ፈልጎ ነው።
ከዚህ በኋላም እንደዚሁ፦ እንዳይምል፣ ወይም እንዳይዋሽ፣
ወይም ሊለብሰው ይችል ይኾናልና ብሎ በማሰብ እጀ ጠባብን
እንዲወስድ ለሚወድ መጎናጸፍያም ጨምሮ መስጠት እንዲገባ፣
“በሕግ አግባብ ያገባትን ሴት [ከዝሙት በቀር] በፍጹም ሊፈታት
አይገባም፤ በእርስዋ ፈንታም ሌላ ሴት ሊያገባ አይገባውም።"
እንደዚሁም ማንም ሰው አንድ ምዕራፍ ይኼድ ዘንድ ቢያስገድደውና
በሰውነቱ እንዲያገለግለው ቢሻ ጨምሮ ማድረግ እንደሚገባው በማዘዝ
ፍቅረ ንዋይን እጅግ ፍጹም ከለከለ።
"ዚህ ኹሉ ነገሮችና ተከታታይ ትእዛዛት በኋላም ቀጥሎ ወደ ምግባር ኹሉ
ማማ ሊያወጣን ወድዶ፦ ጠሳቶቻችሁን ውደዱ” አለ።
የዋህ መኾን ሌላውን ጉንጭ ለጥፊ አዙሮ የመስጠት ያህል፣ ወይም መሐሪ
መኾን እጀ ጠባብን ሊወስድ ለሚፈልግ ሰው መጎናጸፍያን ጨምሮ የመስጠት
ያህል፣ ወይም ጽድቅን መራብና መጠማት መከራን የመታገሥ ያህል፣
አስተራራቂ መኾንም በጥፊ ተመትቶ ሌላውን ፊት አዙሮ የመስጠትና አንድ
ምዕራፍ እንዲኼዱ ግድ ሲባሉ ኹለተኛውን ምዕራፍ ጨምሮ የመኼድ
ያህል ከባድ እንዳልኾነ ኹሉ፥ መሰደድም እንደዚሁ ስለሚያሳድዱ ሰዎች
የመጸለይ ያህል ከባድ አይደለምና። እንግዲህ ጌታችን እንዴት በጥቂት
በጥቂቱ መንግሥተ ሰማይ ድረስ እንደ መራን ታስተውላለህን?
() እንግዲህ እግዚአብሔርን እንድንመስል የታዘዝነው እኛ ፥ ምናልባትም
ቀራጮችንስ እንኳን ያህል በጎ ሥራን የማንሠራ ከኾነ ሊደረግልን የሚችል
ይቅርታ እንደ ምን ያለ ይቅርታ ነው? የሚወዱንን መውደድ የቀራጮች
የኃጥአንና የአሕዛብ ግብር ኾኖ ሳለ እኛ ግን ይህም ቢኾን ካላደረግን (በጎ ነገር አገኙ ብለን በገዛ ወንድሞቻችን ላይ እስከ ቀናን ድረስ አላደረግነውም
ማለት ነውና)፣ ጽድቃችን ከጸሐፍት ሊበልጥ እንደሚገባ ታዝዘን ሳለ እኛ
ግን ከአሕዛብ በታች ኾነን ከተገኘን የማንቀበለው ቅጣት ምን ቅጣት ይኾን
ንገረኝ! እንደዚህ ከኾነ መንግሥተ ሰማያትን ማየት የምንችለው እንዴት
ባለ ግብራችን ነው? ከቀራጮች እንኳን የማንሻል ኾነን ሳለ ያን ቅዱስ ደጅ
መርገጥ የሚቻለን እንዴት ነው? በምሥጢር፦ ቀራጮችስ ያንኑ ያደርጉ
የለምን? ብሎ የጠቆመው ይህንን ነውና።
የጌታችን ትምህርቱን ይበልጥ ዕፅብ ድንቅ ብለን እንድናደንቀው የሚያደርገንም
ይኸው ነው። ለእያንዳንዱ ለሚደረገው ተጋድሎ የሚሰጠው ሽልማት አስፍቶና
አምልቶ፥ ለምሳሌ፦ “እግዚአብሔርን ያዩታልና”፣ “ይማራሉና”፣ “መጽናናትን
ያገኛሉና” “ዋጋችሁ ታላቅ ነው” እያለ የተናገረ ሲኾን፥ ስለ ቅጣት ሲናገ
ግን ዝቅ ባለ ድምፀት ነውና ገለጠው። እንዲህም በመኾኑ በመጀመሪያ
ደረጃ በብዙ ትምህርቱ መካከል ስለ እሳተ ገሃነም የተናገረው አንድ ቦታ ላይ
ብቻ ነው። በሌሎች አንዳንድ አጋጣሚዎች ላይም ሰማዒው እንዲስተካከል
ያደርገው የነበረው ስለ እሳተ ገሃነም በቀጥታ ሳይናገርና በክፉ ሥራው
እንዲያፍር በማድረግ ነው። ለምሳሌ፦ “ቀራጮችስ ያንኑ ያደርጉ የለምን?”፣
“ጨው አልጫ ቢኾን በምን ይጣፍጣል?” እንደዚሁም “በመንግሥተ ሰማያት
ከኹሉ ታናሽ ይባላል” የሚሉ ኃይላተ ቃላት ይህን የሚያስገነዝቡ ናቸውና።
አንዳንድ ቦታ ላይም ኃጢአቱን ራሱ እንደ ቅጣት አድርጎ በመግለጥ ሰማዒው
ራሱ የቅጣቱን ታላቅነት እንዲገምት በማድረግ ያስቀመጠበት አጋጣሚ
አለ። ለምሳሌ “በልቡ ከእርስዋ ጋር አመንዝሮአል”፣ “አመንዝራ ያደርጋታል”
እና “ከዚህም የወጣ ከክፉው ነው" የሚሉ ኃይላተ ቃላት ይህን የሚጠቁሙ
ናቸውና። በሰቂለ ሕሊና በነቂሐ ልቡና ኾነው ለሚያደምጡ ሰዎች ቅጣቱን
ራሱ ከመግለጥ ይልቅ፥ የኃጢአታቸውን ታላቅነት እንዲያውቁት ማድረግ
ብቻውን ከገቢረ ኃጢአት ወደ ገቢረ ጽድቅ ለመመለስ በቂያቸው ነውና።
ስለዚህ እዚህም ላይ አሕዛብንና መጸብሐንን (ቀራጮችን) ያመጣው፥
ይህን ሰው ተመልክቶ ደቀ መዝሙሩ ራሱን እንዲወቅስ ለማድረግ ነው።
ተወዳጅ ጳውሎስም እንደዚህ ባለ መንገድ፦ “ነገር ግን፥ ወንድሞች ሆይ፥
ተስፋ እንደሌላቸው እንደ ሌሎች ደግሞ እንዳታዝኑ” (1ኛ ተሰ.4፡13)፤
“እግዚኣብሔርን እንደማያውቁ ኣሕዛብ” የሚሉ አገላለጦችን ተጠቅሞ
ተናግሮአል (1ኛ ተሰ.4፡5)።
እርሱ የሚፈልገው ሊቋቋሙት የማይችሉት ነገርን ሳይኾን ጥቂት ከተለመደው
በላይ የኾነ ነገር ብቻ እንደ ኾነ ያሳይ ዘንድም እንዲህ ብሎአል፦
አሕዛብስ ያንኑ ያደርጉ የለምን? (ማቴ.547)
ነገ ግን እዚህ ላይ ብቻ አላቆመም፥ በሽልማትና በጎ ተስፋን በመስጠት ፈጸመው እንጂ፤ እንዲህ ሲል፡
እንግዲህ የሰማይ አባታችሁ ፍጹም እንደ ኾነ እናንተም ፍጹማን ኹኑ” (ማቴ.5 48)
በኹሉም ቦታ ላይ ኣብዝቶ ከመንግሥተ ሰማያት ጋር አቀናጅቶ መናገሩም
hቦታው ተደጋግሞ መጠራት ልቡናቸውን ወደዚያ ከፍ ከፍ እንዲያደርጉ
ነው። እስከ አሁን ድረስ እንዴት ደካሞችና ልል ዘሊላን እንደ ኾኑ ግን
አላውቅም።
( ስለዚህ እነዚህ እስከ አሁን የተነገሩትን ነገሮች ኹሉ በሕሊናችን ጓዳ በልቡናችን
ሰሌዳ ላይ በመቅረጽ፥ ለጠላቶቻችን ሳይቀር ታላቅ የኾነ ፍቅርን እናሳይ።
ለብዙ ሕሊና ቢስ ሰዎች ምክንያት መንገድ የሚሰጠውን ያን ያልተገባ
ልማድን አሽቀንጥረን እንጣል ይኸውም የጎዱአቸው ሰዎች መጀመሪያ
መጥተው እንዲያናግሩአቸው የሚደረገው ጥበቃ ማለቴ ነው። [ብዙ ሰዎች]
ታላቅ ክብር ያለው ነገር ላይ ቅንዓት አያሳዩም፤ ምኑ'ን (የማይጠቅም) ነገርን
ግን አጥብቀው ይከታተሉታልና።
ስለዚህ ለበደለህ ሰው አንተ ቀድመህ የማታናግረው ለምንድን ነው? “እርሱ
ይህን እየጠበቀ ነውና የሚል ነው መልስህ። በፍጹም! እንዲያውም ስለዚሁ
ዋና ምክንያትና የክብር አክሊሉን አንተ ትቀዳጀው ዘንድ ወደ እርሱ
መኼድን ልትፈጥን ይገባሃል። “አይኾንም! የእርሱ ዓላማ ይኼ ነውና” ያለ
ሰው አለ። ከዚህ በላይ አላዋቂነት ምን አለ? “የእርሱ ዓላማ ይኼ ነው።
ይኸውም ለእኔ ሽልማት ማዘጋጀት ነው ማለቴ ነው። ስለዚህ እርሱ ባቀረበው
አሳብ ላይ እኔ እጄን አልከትምs” እርሱ ቀድሞ ያናገረህ እንደ ኾነ ሰላም
ብትለውም እንኳን የምታገኘው ጥቅም የለም። ወደ እርሱ ለመኼድ ቀዳሚው
ኣንተ ብትኾን ግን ከእርሱ ዕብሪት አንተ ተጠቃሚ ትኾናለህ፤ ከደንዳናነቱ
የተነሣም አንተ ስፍር ቍጥር የሌለው መንፈሳዊ ፍሬ ትሰበስባለህ። እንግዲህ
ይቅርታ ብለን ቃል ብቻ በመናገር እንደዚህ ያለውን መጠን አለፍ ፍሬ
ማግኘት እየተቻለን ሳለ፥ ሊገኝ የነበረውን ትርፍ (ጥቅም) አሳልፎ መስጠትና
በዚያ እርሱ በተሰናከለበት መንገድ ለመሰናከል ሰውዬውን ማውገዝ እንደው
ፍጹም ኣላዋቂነት ካልኾነ በቀር ይህ ምንድን ነው? “ሌላ ሰው እንዲያናግረው
ይፈልጋል” ብለህ አንተ እርሱን የምትነቅፈው ከኾነ፥ አንተስ ታዲያ ለምን
የነቀፍኸውን ነገር ታደርጋለህ? “የእርሱ አለመምጣት ጉድለት ነው" ብለህ
ያልኸው ከኾነ፥ እንዴት የአንተ አለመኼድ መልካም እንደ ኾነ አድርገህ
ትቈጥረዋለህ? በክፋት ውስጥ ከተዘፈቀ ሰው በላይ ማንም ልበ ቢስ ሰው
እንደ ሌለ አታይምን? ስለዚህ ከዚህ ክፉና አጉል ልማድ ልንርቅ ይገባናል
ብዬ እማልድሃለሁ። አዎን፥ እልፍ ወዳጅነቶች በዚሁ በሽታ ምክንያት
ተቋርጠዋልና፥ ብዙ ጠላትነቶችም በዚሁ ምክንያት ተፈጥረዋልና።
በመኾኑም ስለዚሁ ምክንያት እንቅደማቸው" ጥፊን እንድንቀበል፣ አንድ
ምዕራፍ እንድንኼድ ቢያስገድዱን ኹለተኛውን ምዕራፍ ወደንና ፈቅደን
ምረን እንድንኼድ እጀ ጠባባችንን ሊወስድ _ ለሚወድድ ጠላታችን
መጎናጸፍያችንም እንኳን ጨምረን ሰጥተን ዕራቁታችንንም ቢኾን
እንድንኼድና ይህን በትዕግሥት በአኰቴት እንድንቀበል ታዝዘን ሳለ ;
በመደበኛ ንግግር ውስጥ እጅግ ነዝናዛነትን የምናሳይ ከኾነ ሊደረግልን
የሚችል ይቅርታ እንደ ምን ያለ ይቅርታ ነው?
()) “ለዚያ ሰው ይህን ስናደርግ ቢንቀንና ቢተፋብንስ?” ያለ ሰው አለ። ታዲያ
ሰው እንዳይንቅህ ብለህ አስበህ እግዚአብሔርን ታሳዝናለህን? የዕብድ ሥራ
የሚሠራውና አንተን የሚመስለው ገብር ሰው እንዳይንቅህ ብለህ ስፍር ቍጥር
የሌለውን በጎ ነገር የሰጠህን አምላክ ትንቃለህን? እንዴ! አንተን የሚመስለው
ሰው አንተን መናቁ ጥፋት ነው ብለህ የምታስብ ከኾነ፥ አንተን የፈጠረውን
አምላክ መናቅስ?
ከዚሁ ጋርም አብረሀ አንድ ነገርን አስተውል፦ ወንድምህ አንተን በሚንቅበት
በዚያች ቅጽበት ታላቅ የኾነ ሽልማት እየሰጠህ ነው። ይህን የምታደርገው ስለ
እግዚአብሔርና ሕጉን አድምጠህ ነውና# ይህ የማይተካከለው ክብርስ እንደ
ምን ያለ ክብር ነው? ይህን ሊተካከሉ የሚችሉ ዘውዶችስ ምን ያህል ዘውዶች
ናቸው? በዚህ ዓለም ነገሥታት ኹሉ ክብርን ከማገኝ፥ ስለ እግዚአብሔር
መሰደብና መናቅ ዕጣ ክፍሌ ይኹንልኝ! ይህን ክብር የሚተካከል ምንም ምን
ክብር የለምና።
ስለዚህ ጌታችን እንዳዘዘን እርሱን መንገድ ተከትለን እንኺድ፣ በኹሉም ረገድ ፍጹም
ራስን መግዛት እያሳየን የገዛ ሕይወታችንን እንምራ እንጂ ሰዎች የሚያደርጉትን
ነገር አንከተል" ይህን ያደረግን እንደ ኾነም የመንግሥተ ሰማያት የኾኑ ክብሮችን
ገና በዚህ ዓለም ሳለን እንቀበላለን ሰማያዊ አክሊላትን እንቀዳጃለን፤ በሰዎች
መካከል እንደ መላእክት የምንመላለስና እንደ መልአካውያን ኃይላትም በዚህ
ምድር ላይ የምንንቀሳቀስ እንደዚሁም ከምኞትና ከሁከት ሥጋዊ ኹሉ ርቀን
የምንኖር እንኾናለን።
ከእነዚህ ኹሉ ነገሮች ጋርም የሰው አንደበት ልናገራቸው ቢል ሊናገራቸው
የማይችሉ ሰማያዊ ሀብታትን እንቀበላለን" ዛሬም ዘወትርም እስከ ዘለዓለሙ ድረስ
ጥንት ከሌለው ከባሕርይ ኣባቱ ከአብ ከባሕርይ ሕይወቱ ከመንፈስ ቅዱስ ጋር
ክብርº ኃይልና ስግደት ገንዘቡ የኾነው ጌታችን ኢየሱስ ክርስቶስ በለጋስነቱና
ሰውን በመውደዱ ኹላችንም ይህን እንድናገኝ ይርዳንº አሜን!
