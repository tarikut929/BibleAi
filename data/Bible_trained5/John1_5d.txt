
ንባብ፡- አይሁድም አንተ ማን ነህ? ብለው ይጠይቁት ዘንድ
ከኢየሩሳሌም ካህናትንና ሌዋውያንን በላኩበት ጊዜ የዮሐንስ ምስክርነት
ይህ _ ነው።መሰከረም አልካደምም እኔ ክርስቶስ አይደለሁም ብሎ
መሰከረ።እንኪያስ ማን ነህ ? ኤልያስ ነህን? ብለው ጠየቁት።አይደለሁም
አለ።ነቢዩ ነህን?አይደለሁም ብሎ መለሰ።እንኪያስ-ማን ነህ? ለላኩን መልስ
እንድንሰጥ ስለ ራስህ ምን ትላለህ?አሉት።እርሱም፡-ነቢዩ ኢሳይያስ እንዳለ፡
-የጌታን መንገድ አቅኑ ብሎ በምድረ በዳ የሚጮኸ ሰው ድምፅ እኔ ነኝ አለ
/ቍ19-23/።end
ካህናት ሌዋውያን- ካህናት ከአሮን ወገን የሆኑት ናቸው። ሌዋውያን
ዝቅተኛውን አገልግሎት የሚያገለግሉ ናቸው። አይሁድ የዮሐንስን ማንነት
ለማወቅ ፈልገው ካህናቱንና ሌዋውያኑን ልከዋል።
መሰከረም አልካደምም/ቍ20 - ክርስቶስ እንደሚመጣ ትንቢት
:ተነግሮ ነበርና ክርስቶስ ነህ ወይ? ብለው ጠይቀውታል።
ዮሐንስ ክርስቶስ አለመሆኑን አልካደም።ያልሆኑትን ነኝ ማለት
ክህደት ነውና።ዲያብሎስ ከሃዲ የተባለው ፈጣሪ ሳይሆን ፈጣሪ ነኝ ብሎ
ነው። ዮሐንስ ክርስቶስ አይደለሁም ብሎ እውነትን ሰበከ።
ኤልያስ ነህን ? ጠያቂዎች ክርስቶስ ካልሆንህ ኤልያስ ነህ ወይ? ብለው
ደግመው ጠየቁት።ነቢዩ ሚልክያስ «ታላቁና የሚያስፈራው የእግዚአብሔር
ቀን ሳይመጣ ነቢዩ ኤልያስን እልክላችኋለሁ» /ሚል 4÷5/ ብሎ ኤልያስ
እንደሚመጣ ተናግሮ ነበርና ኤልያስ ነህ ወይ አሉት። ኤልያስ አይደለሁም
ሲላቸው ነቢዩ ነህን?የሚል ጥያቄ አከታተሉ።ሙሴ ነህ ወይ?ወይስ ኢያሱ
ነህ ወይ?ማለታቸው ነው። ሁሉንም አይደለሁም ሲላቸው «ለላኩን መልስ
እንሰጥ ዘንድ አንተ ማን ነህ» አሉት።
ኢሳይያስ እንዳለ« የጌታን መንገድ አቅኑ ብሎ በምድረ በዳ
የሚጮኸ ሰው ድምፅ እኔ ነኝ/ቍ23
ዮሐንስ ለሚጠይቁት ሰዎች እውነተኛ ማንነቱን ነገራቸው።ነቢዩ
ኢሳይያስ ትንቢት የተናገረልኝ እኔነኝ አላቸው።ዮሐንስ መጥምቅ አዋጅ
እየነገረ እንደሚመጣ ነቢዩ ኢሳይያስ ተንብዮ ነበር «የአዋጅ ነጋሪ ቃል
የእግዚአብሔርን መንገድ በምድረ በዳ ጥረጉ ለአምላካችንም ጎዳና በበረሃ
አስተካክሉ ሸለቆው ሁሉ ከፍ ይላል ተራራውና ኮረብታውም ሁሉ ዝቅ ይላል
ጠማማውም ይቃናል ሰርጓጉጡም ሜዳ ይሆናል የእግዚአብሔር ክብርም
ይገለጣል ሥጋ ለባሹም ሁሉ በአንድነት ያየዋል» /ኢሳ40፥3-5/ በማለት
ተናግሮለታል።መንገድ የተባለ የሰዎች ልቡና ነው።የጌታን ትምህርት
ለመቀበል ልቡናችሁን አዘጋጁ እያለ ስላስተማረ መንገድ ጠራጊ ተባለ
ዮሐንስ።
ንባብ፡- የተላኩትም ከፈሪሳውያን ነበሩና ፡-እንኪያስ አንተ ክርስቶስ ወይም
ኤልያስ ወይም ነቢዩ ካይደለህ ስለ ምን ታጠምቃለህ? ብለው ጠየቁት።ዮሐንስ
መልሶ፡-እኔ በውኃ አጠምቃለሁ ዳሩ ግን እናንተ የማታውቁት በመካከላችሁ
ቆሞአል፡- እኔ የጫማውን ጠፍር ልፈታ የማይገባኝ ከእኔ በኋላ የሚመጣው ከእኔ
ይልቅ የሚከብር ይህ ነው አላቸው "ይህ ነገር ዮሐንስ ያጠምቅበት በነበረው
በዮርዳኖስ ማዶ በቢታንያ በቤተ ራባ ሆነ 
/ቍ24-28/።
ስለምን ታጠምቃለህ፡- ጠያቂዎቹ ክርስቶስ ወይም ኤልያስ ወይም
ሌላ ነቢይ ካይደለህል የማጥመቅ ሥልጣን ማን ሰጠህ ብለውታል።
እኔ በውኃ አጠምቃለሁ/ቍ 26:- በጥምቀቱ ልጅነትን ማሰጠት
ስለማይችል በውኃ አጠምቃለሁ ይላል።በጸጋ መንፈስ ቅዱስ ሳይሆን በውኃ
ብቻ ማለቱ ነው።ዮሐንስ ያጠመቃቸው ሰዎች ከመንፈስ ቅዱስ አልተወለዱም::
ምክንያቱም ዮሐንስ መጥምቅ በመንፈስቅዱስ ማጥመቅ ስለማይችል ነው።
የዮሐንስ መጥምቅ ክህነት የብሉይ ኪዳን ክህነት ነው። የብሉይ ኪዳን
ክህነት ልጅነትን አያሰጥም። «እውነት እላችኋለሁ በምድር የምታስሩት
ሁሉ በሰማይ የታሰረ ይሆናል በምድርም የምትፈቱት ሁሉ በሰማይ
የተፈታ ይሆናል» /ማቴ 18፥18/። «ኃጢአታቸውን ይቅር ያላችኋቸው
ሁሉ ይቀርላቸዋል የያዛችሁባቸው ተይዞባቸዋል» /ዮሐ 20፥23/ እንዲል።
የማሰርና የመፍታት ኃጢአትንም የማስተ”ረይ ሥልጣን የተሰጣቸው
ሐዋርያት ናቸው" ለሐዋርያት የተሰጣቸው ሥልጣን ለዮሐንስ መጥምቅ
አልተሰጠውም። ለዚህ ነው ሐዋርያው ቅዱስ ጳውሎስ በዮሐንስ ጥምቀት
ተጠምቀው የነበሩትን አሥራ ሁለት ሰዎች በመድኃኒታችን በኢየሱስ
ክርስቶስ ስም ያጠመቃቸው/የሐዋ 19፥1-7/።
እንደዚህ ከሆነ ዮሐንስ ለምን ጌታችንን አጠመቀው? ከተባለ ዮሐንስ
ጌታችንን ያጠመቀው ልጅነትን ሊሰጠው አይደለም።ጌታችን መድኃኒታችን
ኢየሱስ ክርስቶስ የጽድቅ፣ የክብር ባለቤት ስለሆነ በተጠመቀ ጊዜ የሚቀበለው
ጸጋ ክብር የለም። ሰዎች የሚጠመቁት የእግዚአብሔር ልጅ ለመሆን ነው።
እርሱ ግን ዓለም ሳይፈጠር የእግዚአብሔር ልጅ ነው። በዮሐንስ እጅ
በመጠመቁ ዮሐንስን አከበረው እንጂ እርሱ ክብር አልተቀበለም። ምንጊዜም
ክቡር አምላክ ነውና።
እኔ ከእግዚአብሔር ወጥቼ መጥቻለሁና
ከእግዚአብሔር ኣብ መወለዱን ነገረን"
መጥቻለሁና
/ም8፥42/
/ም8+42/ በማለት
«እኔን ያየ ኣብን አይቶአል» /ም 14፡9/ «እኔ በአብ እንዳለሁ አብም
በእኔ እንዳለ አታምንምን?» /ም 14'10/ ብሎ የወልድ መታየት የአብ
መታየት የወልድ መገለጥ የአብ መገለጥ የወልድ ስብከት የአብ ስብከት፣
የወልድ ድንቅ ሥራ የአብ ድንቅ ሥራ መሆኑን ለፊልጶስ ነገረው"
«እግዚአብሔር መንፈስ ነው» /ዮሐ 4+24/ ብሎ እግዚአብሔር
ግዙፋን በሆኑ ሰዎች ዓይን የማይታይ መሆኑን ረቂቅ የማይጨበጥ የማይያዝ
መሆኑን በአንድ ቦታ የማይወሰን መሆኑን ነገረን"
«አባቴ ከሁሉ ይበልጣል» /10፥29/ በማለት- እግዚአብሔር አብ
ታላቅ አምላክ፣ኃያል አምላክ፣ የሁሉ ፈጣሪ ከፍጥረት ሁሉ በላይ መሆኑን
ገለጠልን።
«ነገር ግን ስለ አብ ለእናንተ በግልጥ የምናገርበት እንጂ ከዚያ ወዲያ
በምሳሌ የማልናገርበት ሰዓት ይመጣል» /16፥25/ በማለት ስለ አብ በግልጥ
ማስተማሩን ኣስረድቷል።
ወልደ ነጐድጓድ ዮሐንስም በቅዳሴው« የወለድከው ልጅህ ስለ አንተ
ነገረን፣ እንደ አንተ ለዘለዓለም ክቡር የሆነ ከአንተ የተወለደ ልጅህ ዜናህን
ሰበከልን» ብሏል።
ስለ ዮሐንስ መጥምቅ ምስክርነት