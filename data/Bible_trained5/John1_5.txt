
ንባብ- በነገው ዮሐንስ ኢየሱስን ወደ እርሱ ሲመጣ አይቶ እንዲህ አለ፡እነሆ የዓለምን ኀጢአት የሚያስወግድ የእግዚአብሔር በግ አንድ ሰው ከእኔ በኋላ
ይመጣል ከእኔም በፊት ነበርና ከእኔ ይልቅ የከበረ ሆኖአል ብዬ ስለ እርሱ ያልሁት
ይህ ነው"እኔም አላውቀውም ነበር ዳሩ ግን ለእስራኤል ይገለጥ ዘንድ ስለዚህ በውኃ
እያጠመቅሁ እኔ መጣሁ 
/ቍ29-31/።end
29 በነገው ዮሐንስ ኢየሱስን ወደ እርሱ ሲመጣ አይቶ እንዲህ አለ። እነሆ የዓለምን ኃጢአት የሚያስወግድ የእግዚአብሔር በግ።
በነገው ዮሐንስ ኢየሱስን ወደ እርሱ ሲመጣ አይቶ /ቊ29
ጌታችን ከገዳመ ቆሮንቶስ እንደ ወጣ ወደ ዮሐንስ መጥምቅ ነው የመጣው"
ከጥምቀት በኋላ አርባውን ቀን ሳይገናኙ ቆይተው ነበርና አሁን ጌታችን
ወደ ዮሐንስ መጣ። ዮሐንስ በደቀመዛሙርቱ ፊት እንዲመሰክርለት ነው
የመጣው።
እነሆ የዓለምን ኀጢአት የሚያስወግድ የእግዚአብሔር በግ/
ቊ29 ዮሐንስም ጌታችንን ከማጥመቁ በፊት «ከእኔ በኋላ የሚመጣው ከእኔ
ይልቅ የከበረ ነው» እያለ ነበር የመሰከረው" አሁን ግን «እነሆ የዓለሙን
ኃጢአት የሚያስወግድ የእግዚአብሔር በግ» በማለት በጣቱ እየጠቆመ ለደቀ
መዛሙርቱ አሳያቸው። እነሆ ማለት ይኸውላችሁ ተከተሉት ማለት ነው:
ዮሐንስ በምስክርነቱ ጊዜ «ከእኔ ይልቅ የከበረ ሆኖአል»ማለቱ፡- የዮሐንስ
ደቀመዛሙርት መምህራቸውን ዮሐንስን ትተው ጌታችንን እንዲከተሉ
ረድቷቸዋል።
በዘመነ ሐዲስ ለመጀመሪያ ጊዜ የእግዚኣብሔር በግ ብሎ የኢየሱስ
ክርስቶስን መሥዋዕትነት የገለጸ ዮሐንስ መጥምቅ ነው።
ነቢዩ ኢሳይያስ፡- ለመታረድ እንደሚነዳ ጠቦት በሸላቶቹም ፊት ዝም
እንደሚል በግ እንዲሁ አፉን አልከፈተም /ኢሳ 53÷7/ ብሎ ተናግሮለት
ነበር" ነቢዩ ኤርምያስም «እኔም ለመታረድ እንደሚነዳ እንደየዋህ በግ
ጠቦት ሆንሁ» /ኤር 11÷19/ በማለት የገለጠው ኢየሱስ ክርስቶስን ነው።
ዮሐንስ ወንጌላዊም በራእዩ «እነሆ በጉ በጽዮን ተራራ ቆሞ ነበር» /ራእ
14÷1/ ይላል። ዮሐንስ መጥምቅ የእግዚአብሔር በግ በማለቱ ኢየሱስ
ክርስቶስ ሥጋውንና ደሙን ለምእመናን እንደሚሰጥ ገለጠ። የእግዚአብሔር
ልጅ በማለቱም አምላክነቱን ገለጠ።
ማር ዮሐንስ፡- ዮሐንስ መጥምቅ የዓለሙን ኃጢኣት የሚያስወግድ
የእግዚኣብሔር በግ እነሆ ማለቱ፡- ጌታችን ከዮሐንስ ይጠመቅ ዘንድ
ወደዮሐንስ (ሄደ ጊዜ እንደማንኛውም ሰው ኃጢአቱን ሊናዘዝ፣ የንስሓ
ጥምቀት ሊጠመቅ ሄደ የሚሉ ሰዎች እንዳይኖሩ ነው። የሌላውን ኃጢአት
የሚያስወግድከሆነ ግን ኃጢአት የሌለበት መሆኑ ይታወቃልና ይላል።
kዮሐንስ mንጌú ትጕም
ዮሐንስ ስለ ጌታችን ሁለት ነገሮችን ተናገረ1ኛ እጅግ ታላቅ ስለሆነው ክብሩ" እጅግ ታላቅ የሆነውን ክብሩን
ሲገልጽ «እኔ የጫማውን ጠፍር ልፈታ የማይገባኝ ከእኔ በኋላ የሚመጣው
ከእኔ ይልቅ የሚከብር ይህ ነው» /ዮሐ 1፡27 ሉቃ 3'16 ማር 1፥7 ማቴ
3*11/ ብሏል።
2ኛ ስለሚቀበለው መከራ " የሚቀበለውን መከራ ሲገልጽ« እነሆ
የዓለምን ኃጢአት የሚያስወግድ የእግዚአብሔር በግ»ይለዋል"የጫማውን
ጠፍር ልፈታ አይገባኝም» ማለትና «በግ» ማለት እጅግ በጣም የተራራቁና
ላይና ታች የሆኑ ነገሮች ናቸው" ዮሐንስ ጌታችችንን የእግዚ/ብሔር
በግ ካለው በኋላም «የእግዚአብሔር ልጅ እንደ ሆነ መስክሬአለሁ» /ቍ
34/ ብሏል። እጅግ ዝቅተኛ ስያሜ እና እጅግ ከፍተኛ ስያሜ በዮሐንስ
አንደበት ተነግረዋል። ለአንድ ሰው ልጁ በግ ሊሆንለት በጉም ልጅ ሊሆንለት
አይችልም።የእግዚአብሔር ልጅ መሆንና የእግዚአብሔር በግ መሆን
ሁለት ተጻራሪ ነገሮችን ማስተናገድ የተቻለው ጌታችን ብቻ ነው«በሰው
ዘንድ የማይቻል በእግዚአብሔር ዘንድ ይቻላል» /ሉቃ 18*27/ ተብሏልና
በእግዚአብሔራዊ ሥልጣኑ ሁሉን ይችላል።
በግ መባሉ፡- በግ የዋህ ነው። በግ የተረጋጋ እንስሳ ነው። በግ እንደ
ፍየል ጩኸት አያበዛም" ጠባዩ እንደ ጸጉሩ ለስላሳ ነው። ጌታችንም በግ
የተባለው መከራውን ስለ መታገ™ ነው።
አብ በግ አልተባለም።
አልተባለም።
መንፈስ ቅዱስም በግ
እግዚአብሔር ወልድ ግን ሥጋን በመልበሱ በግ ተብሏል። ነገር ግን በግ
ቢባልም የእግዚአብሔር በግ ተባለ እንጂ የአቶ ዕገሌ ወይም የነጋዴ በግ
ኣልተባለም።
በግ ፀጕሩን ሲሸልቱት/ጸጉሩን ሲቆርጡት/ ለምን ጸጉሬን ትሸልታላችሁ
አይልም። ጌታችንም ሲሰቅሉት ሲቸነክሩት ለምን ትሰቅሉኛላችሁ ለምንስ
ትቸነክሩኛላችሁ? አላለም። ነቢዩ ኢሳይያስ «ተጨነቀ ተሠቃየም አፉንም
አልከፈተም ለመታረድ እንደሚነዳ ጠቦት በሸላቾቹም ፊት ዝም እንደሚል በግ
እንዲሁ አፉን አልከፈተም» /ኢሳ 53፥7/ ብሎ ተናግሮለት ነበርና ትንቢቱን
በዝምታ ፈጸመው። ቅዱስ ጴጥሮስም «ሲሰድቡት መልሶ አልተሳደበም
መከራንም ሲቀበል አልዛተም» /1ኛ ጴጥ 2፥23/ ብሎ መስክሮለታል።
የበግ ፀጕር ልብስ ይሆናል /ዘሌ 13፥47: 52:59/። የደማስቆ ነጋዴዎች
በነጭ በግ ጸጉር ይነግዱ ነበር /ሕዝ 27፥18/። ሰሎሞንም በጎች ለልብስህ
ይሆናሉ» ይላል /ምሳ 27፥26/። የቀድሞ ነገሥታት የበጎችን ጸጉር ያስገብሩ
ነበር /2ኛ ነገ 3፥4/።
ጌታችንም በግ የተባለው ከክብር የተራቆቱትን የአዳም ልጆች የክብር
ልብስ ስለሚያለብሳቸው ነው። ነቢዩ ኢሳይያስ ጌታችን የሕይወትን ልብስ
እንደሚያለብሰን ሲተነብይ «የማዳንን ልብስ አልብሶኛልና፣ የጽድቅንም
መጎናጸፊያ ደርቦልኛልና በእግዚአብሔር እጅግ ደስ ይለኛል» /ኢሳ 61፥10/
ይላል።
ልብስ የሰማያዊ ክብር ምሳሌ ነውና። ለሰው ልጆች የሚሰጠውን ክብር
በልብስ ገለጠው"ጌታችንም በሰርዴስ የነበሩት ምእመናን የሚያገኙትን ክብር
ሲገልጽ «በሰርዴስ ጥቂት ሰዎች ከአንተ ጋር አሉ። የተገባቸውም ስለሆኑ
ነጭ ልብስ ለብሰው ከእኔ ጋር ይሄዳሉ» /ራእ 3፥4/ ብሏል። ዮሐንስም ስለ
እግዚአብሔር ቃል በሰማዕትነት ለሞቱት ሰዎች ነፍሳት ለእያንዳንዳቸው
ነጭ ልብስ ሲሰጣቸው አይቷል /ራእ 6፥9-11/። በበጉ ፊት ቁመው ያያቸው
እጅግ ብዙ ሰዎችም ነጭ ልብስ ለብሰው ነበር /ራእ 7፥9-15/። በነጭ ልብስ
የተገለጠው እግዚአብሔር የሚሰጣቸው ክብር ነው።
ዮሐንስም በራእዩ ጌታችንን ሲያየው «ራሱና የራሱ ጠጉርም እንደነጭ
የበግ ጠጉር» ሆኖ አይቶታል /ራእ 1፥14/። ይኸውም አምላካዊ ክብሩ ነው።
የበግ ሥጋው ይበላል። ጌታችንም ሥጋዬን ብሉ ደሜን ጠጡ ብሎናልና
/ማቴ 26፥26-29 ማር 14፥22-24 ሉቃ 22፥19፡20/።
በግ ያለው ሰው በጉን ሽጦ ያለበትን ዕዳ ይከፍላል። ጌታችንም
በሠላሳ ብር ተሽጦ የኃጢአት ዕዳችንን ሰርዞልናልና /ማቴ 26፥14-16 |
27፥3-10/። ሐዋርያው ቅዱስ ጳውሎስ የኃጢአታችንን መደምሰስ እንዲህ
ይገልጠዋል«በእኛ ላይ የነበረውን የሚቃወመንንም በትእዛዛት የተጻፈውን
የዕዳ ጽሕፈት ደመሰሰው» /ቆላ 2፥14/።
በግ በብሉይ ኪዳን መሥዋዕት ይሆን ነበር /ዘጸ 29፥15-18 ዘሌ 16፥35 ዘኊ 6፥14 /7፥15-17/። ጌታችን መድኃኒታችን ኢየሱስ ክርስቶስም
መሥዋዕት ሆንዋል* «አሁን ግን በዓለም ፍጻሜ ራሱን በመሠዋት ኃጢአትን
ሊሽር አንድ ጊዜ ተገልጦአል» /ዕብ 9፥26/። «እንዲሁ ክርስቶስ ደግሞ
የብዙዎችን ኃጢአት ሊሸከም አንድ ጊዜ ከተሠዋ በኋላ» /ዕብ 9፥28/ «እርሱ
ግን ስለ ኃጢአት አንድን መሥዋዕት ለዘለዓለም አቅርቦ በእግዚአብሔር
ቀኝ ተቀመጠ» /ዕብ 10፥12/። «ራሱን ባቀረበ ጊዜ ይህን አንድ ጊዜ
ፈጽሞ ኣድርጎአልና» /ዕብ 7፥27/። «ክርስቶስም ደግሞ እንደወደዳችሁ
ለእግዚኣብሔርም የመዓዛ ሽታ የሚሆንን መባና መሥዋዕትን አድርጎ
ስለእናንተ ራሱን አሳልፎ እንደሰጠ በፍቅር ተመላለሱ» /ኤፌ5፥2/። እንዲል
ሐዋርያው ቅዱስ ጳውሎስ።
በግ በብሉይ ኪዳን መሥዋዕት ሆኖ የሕዝቡን ኃጢአት ያስተሠርይ
ነበር። ኃጢኣት የሠራ ሰው ከመንጋው ነውር የሌለበትን ንጹሕ አውራ በግ
ስለ ኃጢአቱ መሥዋዕት አድርጎ እንዲያቀርብ በኦሪቱ ታዟል። ሰውየው
ኃጢአት
ስለ ሠራው ኃጢአት በጉ ዕዳ ይከፍላል" ካህኑም መሥዋዕት በሆነው በግ
የኃጢአተኛውን ኃጢአት ያስተሠርይለታል /ዘሌ 5'14-16/።
የሠራው ሰው የሚያቀርበው አውራ በግ የበደል መሥዋዕት በግ ይባላል።
«ካህኑም ስለ ሠራው ኃጢአት በእግዚአብሔር ፊት በበደል መሥዋዕት በግ
ያስተሠርይለታል የሠራውም ኃጢአት ይቀርለታል» /ዘሌ 19 20‐22/"
ጌታችን መድኃኒታችን ኢየሱስ ክርስቶስም በመስቀል ላይ ተሠውቶ
በደሙ ከኃጢአታችን አንጽቶናልና# «የልጁም የኢየሱስ ክርስቶስ ደም
ከኃጢአት ሁሉ ያነጻናል» /1ኛ ዮሐ 1፥7/። «ይልቁንስ እንግዲህ አሁን
በደሙ ከጸደቅን በእርሱ ከቁጣው እንድናለን» /ሮሜ 5፥9/። «በውድ ልጁ
እንደ ጸጋው ባለጠግነት መጠን በደሙ የተደረገ ቤዛነታችንን አገኘን እርሱም
የበደላችን ሥርየት» /ኤፌ 1፥7/ «ለወደደን ከኃጢአታችንም በደሙ ላጠበን»
/ራእ 1፥6/ እንዲል። ጥቅሶቹ መድኃኔ ዓለም ክርስቶስ በጦር ተወግቶ፣
በችንካር ተቸንክሮ ከኃጢአታችን እንዳነጻን ይመሰክራሉ።
በጉ፡- አማናዊው በግ ኢየሱስ ክርስቶስ ኃጢአትን የሚያስወግድ በግ
ነው። ዮሐንስ በግ መሆኑን ብቻ አይደለም የገለጠልን። የዓለሙን ኃጢኣት
የሚያስወግድ የእግዚአብሔር በግ አለው እንጂ።
በጉ የታረደ በግ ነው፡- ዮሐንስ በራእዩ እንደ ታረደ በግ ሆኖ ነው
ያየው። «በዙፋኑና በአራቱ እንስሶች መካከልም በሊቃናቱምበሽማግሌዎችም
መካከል እንደታረደ በግ ቆሞ አየሁ» /ራእ 5፥6/ እንዲል። አራቱ እንስሶች
የጌታችንን መንበር ተሸክመው የሚታዩት/ጸወርተ መንበሩ/ ኪሩቤል ሲሆኑ
ሽማግሌዎችም የጌታችንን መንበር የሚያጥኑ/ አጠንተ መንበሩ/ ሱራፌል
ናቸው። ዮሐንስ ለአውሬው ለሐሳዌ መሲሕ የሚሰግዱት ሰዎች በታረደው በግ
ሕይወት መጽሐፍ ስሞቻቸው ያልተጻፉ መሆናቸውን ይነግረናል/ራእ 13፥8/።
በጉ፡- አራት እንስሶች የተባሉት ኪሩቤልና ሃያ አራቱ ሽማግሌዎች
የተባሉት ሱራፌል በፊቱ የሚወድቁለት ማለት የሚምበረከኩለት፣
የሚሰግዱለት በግ ነው /ራእ 5፥8/ በጉ ቢታረድም ሕያው ነውና ኪሩቤልና
ሱራፌል እየሰገዱ ያመሰግኑታል።
በጉ፡- በዙፋን ላይ ተቀምጦ እልፍ አእላፋት /የብዙ ብዙ/ መላእክት
ምስጋና የሚያቀርቡለትና ወድቀው የሚሰግዱለት በግ ነው /ራእ 5፥11-14/።
በጉ፡- ሰባቱን ማሐተሞች /ቁልፎች/ የሚፈታ ነው ዮሐንስ በጉ
ሰባቱን ማሕተሞች /ቁልፎች/ ሲፈታ አይቶታል /ራእ 6፥1-12 እና 8፥1/።
በጉ በቁጣው፣ በመዓቱ በፍርዱ የምድር ነገሥታትንና መኳንትን፣
የሻለቃዎችንና ባለጠጋዎችን፣ ኃይለኛዎችንና ጌቶችን የሚያስደነግጥና
የሚያንቀጠቅጥ ነው /ራእ 6 15-17/።
በጉ፡- በተለያየ ቋንቋ የሚናገሩ ከተለያየ ነገድ የመጡ፣ አንድ ዕንኳ
ሊቆጥራቸው የማይችል እጅግ ብዙ ሰዎች ብዙ ጻድቃን ነጭ ልብስ ለብሰው
የዘንባባ ዝንጣፊ ይዘው ከፊቱ የሚቆሙለት ኣዳኝነቱንም የሚመሰክሩለት
በግ ነው/ራእ 7-9-177"
እነዚህ ሰዎች በሰማዕትነት የሞቱ ሰዎች ናቸው" መልአኩ ከታላቁ
መከራ የመጡ ናቸው ብሏልና" ነጭ ልብስና ዘንባባ የክብራቸው መገለጫዎች
ናቸው።
በጉ- ምእመናንን የሚከሳቸውን ዲያብሎስን በደሙ ድል የሚነሱበት
ባግ ነው/ራእ 12*11/"
በጉ በደብረ ጽዮን" -በጽዮን ተራራ ላይ/ የቆመ ስሙና የአባቱ
ስም የመንፈስ ቅዱስም ስም በግምባራቸው የተጻፈላቸው መቶ አርባ አራት
ሺህ ጻድቃን የሚከተሉት በግ ነው /ራእ 14፥1-5/። እነዚህ ጻድቃን ሄሮድስ
በቤተልሄም ያስገደላቸው ሕፃናት ናቸው።
በጉ ባለዙፋን ነው። የእግዚአብሔር ክብር ያለባት ቅድስቲቱ ከተማ
ሰማያዊት ኢየሩሳሌም የበጉ ናት /ራእ 21፥9 22፥1-3 7፥17/።
ዮሐንስ መጥምቅ የዓለሙን ኃጢአት የሚያስወግድ የእግዚአብሔር
በግ መሆኑን ነገረን። ዮሐንስ ወንጌላዊ ደግሞ በራእዩ፡- በጉ የሠራቸውን
የማዳን ሥራዎች ዘርዝሮ ነግሮናል።
በጉ በግ ብቻ ሳይሆን የበጎች እረኛም ነው። ራሱ በጉ «መልካም
እረኛ እኔ ነኝ# መልካም እረኛ ነፍሱን ስለበጎቹ ያኖራል» /ዮሐ 10፥11/
ብሏልና። ዮሐንስም ከታላቁ መከራ ስለመጡት፣ ልብሳቸውን በበጉ ደም
ስለ አነጹት ሰማዕታት ሲናገር «hእንግዲህ ወዲህ አይራቡም፣ ከእንግዲህም
ወዲህ አይጠሙም፣ ፀሐይም ትኩሳትም ሁሉ ከቶ አይወርድባቸውም በዙፋኑ
መካከል ያለው በጉ እረኛቸው ይሆናልና» /ራX 7፥14-17/ ብሏል። በግ ሆኖ
እረኛ መሆን እረኛም ሆኖ በግ መሆን የሚቻለው የለም። ሰውም አምላክም
ለሆነው ለኢየሱስ ክርስቶስ ብቻ ይቻላል እንጂ። ሥጋ ስለለበሰ፣ በግ ስለሆነ
መሥዋዕታችን ነው። አምላክ ስለሆነም እረኛችን ነው።
ኢራቅሊስ ውእቱ ኖላዊ ዘይሴኣል በእንተ በግዑ ዘተገድፈ ውእቱመ
በግዕ ዘተጠብሐ በእንተ ኵሉ ዓለም ወኣንጽሐ ኵሎ ዓለመ እምነ ርኵስ"
-የጠፋውን በጉን የሚፈልግ እረኛ እርሱ ነው። ስለ ዓለሙ ሁሉ የታረደ
ዓለሙን ሁሉ ከኃጢኣቱ ያነጻ በግ እርሱ ነው» /ሃይ. አበ. ም 49፥38 ገጽ
164/ በማለት ጌታችን በግም እረኛም መሆኑን አስረድቷል።
ለአማናዊው በግ ለኢየሱስ ክርስቶስ ምሳሌ በመሆን የተሠዉ በጎች
አብርሃም በልጁ በይስሐቅ ፋንታ የሠዋው በግ/ዘፍ 22፥13፡እግዚአብሔር አብርሃምን «የምትወደውን አንድ ልጅህን ይስሐቅን ይዘህ
ወደ ሞሪያም ምድር ሂድ" እኔም በምነግርህ በአንድ ተራራ ላይ በዚያም
መሥዋዕት ኣድርገህ ሠዋው» ብሎታል። አብርሃም ሳያወላውል ሁለቱን
ሎሌዎችንና ልጁን ይስሐቅን ይዞ ሄደ። ለመሥዋዕት የሚሆነውንም ዕንጨት
አዘጋጀ# በሦስተኛውም ቀን ይስሐቅን የሚሠዋበትን ቦታ ተመለከተና
ሁለቱን ሎሌዎችን ከዚህ ቆዩ ብሎ የመሥዋዕቱን ዕንጨት ለልጁ ለይስሐቅ
አሸክሞ እርሱ መሥዋዕቱ የሚቃጠልበትን እሳቱንና ቢላዋውን ይዞ ሄዱ።
አብርሃም መሠዊያውን ከሠራ በኋላ ይስሐቅን አስሮ በመሠዊያው ላይ
አጋደመው። ልጁን ያርድ ዘንድ ቢላዋ ባነሣ ጊዜ የእግዚአብሔር መልአክ
ጠራና በብላቴናው ላይ እጅህን አትዘርጋ አለው። አብርሃም አይኑን ባነሣ
ጊዜ አንድ በግ በዱር ውስጥ ቀንዶቹን በዕፀ ሳቤቅ ተይዞ ኣየ። በጉንም ወስዶ
በልጁ ፋንታ መሥዋዕት አድርጎ ሠዋው /ዘፍ 22፥1-13/።
አብርሃም የሠዋው በግ የኢየሱስ ክርስቶስ ምሳሌ ነው። ይስሐቅም
የሰው ልጆች ሁሉ ምሳሌ ነው። የአብርሃም በግ ለመሥዋዕት በመታረዱ
ይስሐቅን ከመታረድ አድኖታል። አማናዊው በግ ኢየሱስ ክርስቶስም
በቀራንዮ መሥዋዕት ሆኖ የሰው ልጆችን ከዘለዓለማዊው ሞት አድኖአቸዋል።
ሁለቱ የአብርሃም ሎሌዎች በጌታችን ቀኝና ግራ የተሰቀሉት የሁለቱ ክፉ
አድራጊዎች (ወንበዴዎች)የፈያታዊ ዘየማንና የፈያታዊ ዘጸጋም /ሉቃ
23፥33/ ምሳሌ ናቸው። አብርሃም ይዞት የነበረውም እሳት የመንፈስ ቅዱስ
ምሳሌ ነው። ቢላዋውም የሥልጣነ እግዚአብሔር ምሳሌ ነው።
እስራኤላውያን በግብፅ የሰዉት የፋሲካ በግ፡- እግዚአብሔር
የግብፃውያንን በኵር ከሰው እስከ እንስሳ በገደለ ጊዜ የእስራኤልን በኵር
እንዳይመታ እስራኤላውያን በግ አርደው በበጉ ደም የቤታቸውን መቃንና
መድረኩን እንዲቀቡት አዝዞአቸዋል/ዘጸ12፥13/
በሚያርዱበት ጊዜ የሚከተሉትን ሥርዓቶች እንዲፈጽሙ ታዝዘዋል።
እስራኤላውያን በጉን
ሥርዓቶቹ:❖ ሰው ሁሉ ለአባቱ ቤት አንድ ጠቦት ለአንድ ቤትም አንድ ጠቦት ይውሰድ
የእናንተ ጠቦት ነውር የሌለበት የአንድ ዓመት ተባት ይሁን
✵ በዚህም ወር እስከ አሥራ አራት ቀን ጠብቁት
✵ የእስራኤልም ማህበር ጉባኤ ሁሉ ሲመሽ ይረዱት
* ከደሙም ወስደው በሚበሉበት ቤት ሁለቱን መቃንና ጉበኑን ይቅቡት
✵ በእሳት የተጠበሰውን ሥጋውንና ቂጣውን እንጀራ በዚያች ሌሊት ይብሉ
* ከመራራ ቅጠል ጋር ይበሉታል
✵ ጥሬውን በውኃም የበሰለውን አትብሉ
* ከእርሱም እስከ ጥዋት አንዳች አታስቀሩ
✵ እስከ ጥዋትም የቀረውን በእሳት አቃጥሉት
✵ ወገቦቻችሁን ታጥቃችሁ፣ ጫማችሁን በእግራችሁ፣ በትራችሁንም በእጃችሁ
አድርጋችሁ እንዲህ ብሉት
✵ ፈጥናችሁም ትበሉታላችሁ
✵ እርሱ የእግዚአብሔር ፋሲካ ነው/ጸ 12፡1-11/"
✵ በአንድ ቤትም ይበላ። ከሥጋውም አንዳች ከቤት ወደ ሜዳ አታውጡ
✵ አጥንትም አትስበሩበት
✵ ያልተገረዘ ሁሉ ግን ከእርሱ አይብላ /ጸ 12፥43-48/።
ከዚህ በላይ የተዘረዘሩት ለእስራኤል የፋሲካ በግ የተደረጉት ነገሮች ሁሉ
የአማናዊው/የእውነተኛው/ በግ የኢየሱስ ክርስቶስ ምሳሌዎች ነበሩ።
1ኛ አንድ ጠቦት የኢየሱስ ክርስቶስ ምሳሌ ነው
2ኛ ነውር የሌለበት መሆኑ፡- ነውር የሌለበት ማለት ቀንዱ ያልከረከረ/
ያልሻከረ/ ጸጉሩ ያላረረ ጥፍሩ ያልዘረዘረ ሥጋው ያልገነተረ ማለት
ነው። ይኸውም ኢየሱስ ክርስቶስ ኃጢአት ያልተገኘበት ጻድቅ መሆኑን
ያመለክታል። ነቢዩ ኢሳይያስ «በአፉም ተንኮል አልተገኘበትም» /ኢሳ
53፥9/ ብሎ ተንብዮለታልና። ቅዱስ ጴጥሮስም «እርሱም ኃጢአት አላደረገም
ተንኮልም በአፉ አልተገኘበትም ሲሰድቡትም መልሶ አልተሳደበም» /1ኛጴጥ
2፥22 ፡23/ ብሎ መስክሮለታልና።
የአንድ ዓመት መሆኑም፡- የበግ ጠቦት አንድ አመት ከሆነው በኋላ
ስፋት እንጂ ቁመት አይጨምርም። ጌታችንም ሠላሳ ዓመት ከሞላው በኋላ
የልጅነት እድገቱን ከፈጸመ በኋላ ነው የተሰቀለው። ለዚህ ምሳሌ ነው።
ጠቦቱ ተባት መሆኑም፡ ጌታችን በሥጋ ሲወለድ ወንድ ልጅ ሆኖ መወለዱን
ያመለክታል።
3ኛ እስከ አሥራ አራት ቀን መጠበቁ፡-የእስራኤል በግ ወደሚታረድበት
ቤት የሚወሰደው ወር በገባ በአሥረኛው ቀን ነው። እስከ አሥራ አራተኛው
ቀን ታስሮ ይጠበቃል። ከዚያ በኋላ ይሠዋል። ጌታችን መድኃኒታችን
ኢየሱስ ክርስቶስንም አይሁድ ሲመክሩበት ከቆዩ በኋላ ይዘው ሰቅለውታልና
የዚህ ምሳሌ ነው።
4ኛ በጉን የሚያርዱት እስራኤላውያን ናቸው። ለእስራኤላውያን
ብቻ ነው የተፈቀደላቸው። ይህም በሐዲስ ኪዳን የጌታችንን ሥጋና ደም
የሚያቀብሉት ካህናት ብቻ የሚቀበሉትም ያመኑት የተጠመቁት ብቻ
መሆናቸውን ያመለክታል።
ሲመሽ ይረዱት ማለቱም ጌታችን መድኃኒታችን ኢየሱስ ክርስቶስ
በተሰቀለ ጊዜ ከስድስት ሰዓት እስከ ዘጠኝ ሰዓት ጨለማ ሆንዋልና /ሉቃ
23*44/ የዚህ ምሳሌ ነው።
5ኛ የቤታቸውን መቃንና ጉበን ደም መቅባታቸው መቅሠፍቱ ወደ
እስራኤላውያን ቤት እንዳይገባ ደሙ ምልክት እንዲሆን ነው። እግዚአብሔር
እስራኤላውያንን «ደሙም ባላችሁበት ቤቶች ምልክት ይሆንላችኋል።
ደሙንም ባየሁ ጊዜ ከእናንተ አልፋለሁ፡ እኔም የግብዕን አገር በመታሁ ጊዜ
መቅሠፍቱ ለጥፋት አይመጣባችሁም» /ዘጸ 12፡13 ብሏቸዋል። ስለሆነም
ከሰው እስከ እንስሳ ያሉት የግብፃውያን በኵሮች በአንድ ቀን ሌሊት ሲያልቁ
ከእስራኤል ግን አንድ በኵር አልሞተም። እስራኤላውያን በበጉ ደም
ከመቅሠፍቱ ድነዋል።
እስራኤላውያን የክርስቲያኖች ምሳሌ ናቸው" መቅሠፍቱ የበግ
ደም ከተቀባበት ከእስራኤል ቤት አልገባም ነበር። አጋንንትም ንስሓ
ገብተው የክርስቶስን ሥጋውን በሚበሉት ደሙን በሚጠጡት ምእመናን
ላይ አያድሩም። እስራኤላውያን ያረዱት የበጉ ደም የአማናዊው በግ
የጌታችን የመድኃኒታችን የኢየሱስ ክርስቶስ ደም ምሳሌ ነው። ለዚህም ነው
መቅሠፍቱን መቋቋም የቻለው።
ዮሐንስ አፈወርቅ «ወሶበ ርእየ መልአከ ሞት ደመ በግዕ ለበወ ሞተ
እግዚእ ፈርሀ ወኢቀርበ ኀበ መድረከ ኆኅት» -መልአከ ሞት በእስራኤላውያን
ቤት መቃንና ጉበን የተቀባውን የበጉን ደም ባየ ጊዜ የጌታን ሞት ተገነዘበና
ፈራ። የበግ ደም ወደ ተቀባው ቤት በር መቃንና ጉበን አልቀረበም» ይላል
/ዮሐ. አፈ.በተግሣጹ።
6ኛ እስራኤል በእሳት የተጠበሰውን የበግ ሥጋ እንዲበሉ ታዘዋል።
ይህም እኛ የምንበላው የአማናዊው በግ የጌታችን የመድኃኒታችን የኢየሱስ
ክርስቶስ ሥጋ መለኮት የተዋሐደው ነፍስ የተለየችው ነውና የዚህ ምሳሌ
ነው።
7ኛ እስራኤል የበጉን ሥጋ ከመራራ ቅጠል ጋር እንዲበሉት ታዘዋል።
ይህም የጌታችንን ሥጋና ደም የሚቀበል ሰው የበላው የጠጣው ከሆዱ ሲጠፋ
ለአፉ ምረት ሲሰማው መቀበል እንደሚገባው የሚያሳስብ ነው። ወይም የዚህ
ምሳሌ ነው።
8ኛ እስራኤል የበጉን ሥጋ ጥሬውን እንዳይበሉት ታዘዋል። ጥሬ
ሥጋ ደም ይኖረዋል። ደም ደግሞ የነፍስ ማደሪያ ነውና" እግዚአብሔር
ቀደም ሲል ለኖኅና ለልጆቹ ደም መብላት እንደማይገባቸው «ነገር ግን ነፍሱ
ደሙ ያለችበትን ሥጋ አትብሉነፍሳችሁ ያለችበትን ደማችሁን በእርግጥ
እሸዋለሁ» /ዘፍ 9፥4፡5/ ብሎ ነግሮአቸዋል። በኋላም ለሙሴ ነግሮታል /ዘሌ
17፥10-14 ዘዳ 12፥23/ ይህም እኛ የሐዲስ ኪዳን ሰዎች ነፍስ የተለየችውን
የጌታችንን ሥጋ መብላት እንደሚገባን የሚያመለክት ነው። ወይም ነፍስ
የተለየችውን ሥጋ ለመብላታችን ምሳሌ ነው።
9ኛ በውኃ የበሰለውን አትብሉ ማለቱም ምእመናን የሚበሉት የጌታችን
ሥጋ በመቃብር ውስጥ የማይፈርስ የማይበሰብስ ለመሆኑ ምሳሌ ነው።
- 10ኛ ከእርሱም እስከ ጥዋት አንዳች አታስቀሩ ማለቱም የጌታችን
ሥጋ በተሠዋበት (በተቀደሰበት) ዕለት መቀበልና ማቀበል ይገባል እንጂ
ማሳደር እንደማይገባ ሲነግረን ነው" ወይም የዚህ ምሳሌ ነው። አንድም
በዕለተ አርብ የጌታችን ሥጋ በመስቀል ላይ አላደረምና የዚህ ምሳሌ ነው
11ኛ እስከ ጥዋትም የቀረውን ማለት ከበላችሁ በኋላ የተረፈውን በእሳት
አቃጥሉት ተብለዋል" ይህም የሐዲስ ኪዳን ሰዎች ምሥጢረ ቁርባንን /
የሥጋውንና የደሙን ምሥጢር/ እግዚአብሔር የፈቀደላቸውን ያህል ኣውቀ
ተገንዝበው ከዚህ በላይ የሆነውን ምሥጢር መንፈስ ቅዱስ ያውቃል ማለት
እንዲገባቸው የሚያስረዳ ነው። እሳት የመንፈስ ቅዱስ ምሳሌ ነው።
12ኛ እስራኤል የበጉን ሥጋ ወገቦቻችሁን ታጥቃችሁ ብሉት
ተብለዋል" ይህም የሐዲስ ኪዳን ምእመናን ንጽሕናን ቅድስናን ይዘው በጾም
በጸሎት ተወስነው የአማናዊውን /የእውነተኛውን/ በግ የኢየሱስ ክርስቶስን
ሥጋ መብላት እንዲገባቸው ምሳሌ የሚሆን ነው።
13ኛ ጫማችሁን በእግራችሁ አድርጋችሁ ብሉት ተብለዋል" ይህም
ምእመናነ ወንጌል በወንጌል የተጻፉላቸውን የጽድቅ ሥራዎች እየሠሩ
ቅዱስ የሆነውን የእግዚአብሔርን በግ ሥጋ መብላት እንዲገባቸው የሚያሳስብ
ምሳሌ ነው። ጫማ የወንጌል ምሳሌ ነው። ሐዋርያው ቅዱስ ጳውሎስ «በሰላም
ወንጌልም በመዘጋጀት እግሮቻችሁ ተጫምተው ቁሙ /ኤፌ 6፥14/ ይላልና።
14ኛ በትራችሁን በእጃችሁ አድርጋችሁ ብሉት ተብለዋል። ይህም
ክርስቲያኖች የጌታችንን ሥጋ ሲበሉና ደሙን ሲጠጡ ጌታችን በመስቀል
ላይ የተቀበለውን መከራ ማሰብ እንዲገባቸው የሚያሳይ ምሳሌ ነው። «ይህን
ለመታሰቢያዬ አድርጉት» እንዲል /ሉቃ 22፥19 1ኛ ቆሮ 11፥24/።
15ኛ ፈጥናችሁ ትበሉታላችሁ ማለቱም የሐዲስ ኪዳን ሰዎች መኑና
ከተጠመቁ በኋላ ፈጥነው ሥጋውን ደሙን መቀበል እንደሚገባቸው ምሳሌውን
ሲያስቀምጥላቸው ነው። ኣንድም ሞት አለብን እያላችሁ ኑሩ ሲል ነው።
አረጋዊ መንፈሳዊ በድርሳኑ «ርስቱ ከሚሆን ከመቃብሩ ውጭ ሌላ ነገር
የሚያስብ ሰው ሰነፍ ነው» ይላልና።
እርሱ የእግዚአብሔር ፋሲካ ነው ብሏቸዋል። ፋሲካ ማለት ማለፍ ማለት
ነውና እግዚአብሔር ግብፃውያንን ሲቀስፍ እስራኤላውያንን ያለፈበት ማለት
ነው። ይህም ጌታችን አምላካችን መድኃኒታችን ኢየሱስ ክርስቶስ በዕለተ አርብ
ተሠውቶ ሕዝቡን ከሲኦል ወደ ገነት ለማሳለፉ ምሳሌ ነው። ሐዋርያው ቅዱስ
ጳውሎስ «ፋሲካችን ክርስቶስ ታርዶአልና» /ኛ ቆሮ 5፥7 እንዳለ። በብሉይ
ኪዳን በጉ መቅሠፍቱን አሳልፎ ነበር /ከእስራኤል አርቆት ነበር። (ሐዲስ ኪዳንም
አማናዊው በግ ኢየሱስ ክርስቶስ መከራውን ከሕዝብ አሳልፎአል።
16ኛ እስራኤላውያን የፋሲካውን በግ ሥጋ ከቤት ወደ ውጭ አታውጡ
ተብለዋል። ይህም ጌታችን የተሰቀለበት ቦታ ቀራንዮ ለተቀበረበት ቦታ ለጎልጎታ
ቅርብ መሆኑን ያሳያል" አንድም በሐዲስ ኪዳን በአንድ ቦታ የተሠዋውን
መሥዋዕት ወደ ሌላ ቦታ መውሰድ እንደማይገባ የሚያስተምር ምሳሌ ነው።
በሐዲስ ኪዳን
በአንድ ቦታ
የተሠዋውን
_ 17ኛ አጥንትም አትስበሩበት ማለቱ ጌታችን በተሰቀለ ጊዜ አጥንቱ
እንደማይሰበር ሲያመለክት ነው። አንድም የጌታችን አጥንት ላለመሰበሩ
ምሳሌ ነው" ጌታችንን የሰቀሉት ጭፍሮች የሁለቱን ክፉ ኣድራጊዎች
(ወንበዴዎች) ጭናቸውን ሲሰብሩ የጌታችንን ጭን ግን አልሰበሩም። ይህንም
ዮሐንስ ወንጌላዊ ሲገልጽ «ይህ የሆነ ከእርሱ አጥንት አይሰበርም የሚል
የመጽሐፉ ቃል እንዲፈጸም ነው /ዮሐ 19፥32-37 ብሎ ጽፎአል።
18ኛ ያልተገረዘ ሁሉ የፋሲካውን በግ እንዳይበላ ተከልክሏል።
በሐዲስ ኪዳንም ያላመነ ያልተጠመቀ ሰው የአማናዊውን የኢየሱስ ክርስቶስን
ሥጋ አይበላምና ለዚህ ምሳሌ ነው /ዘጸ 12፥5 ላይ እና ማቴ 26፥25/ ላይ
አንድምታውን ትርጓሜ ይመልከቱ።
30 አንድ ሰው ከእኔ በኋላ ይመጣል፥ ከእኔም በፊት ነበርና ከእኔ ይልቅ የከበረ ሆኖአል ብዬ ስለ እርሱ ያልሁት ይህ ነው።
አንድ ሰው ከእኔ በኋላ ይመጣል ከእኔም በፊት ነበርና/ቊ30የቍጥር
15 ትርጓሜን ይመልከቱ።
31 እኔም አላውቀውም ነበር፥ ዳሩ ግን ለእስራኤል ይገለጥ ዘንድ ስለዚህ በውኃ እያጠመቅሁ እኔ መጣሁ።
እኔም አላውቀውም ነበር /ቊ31፡- ዮሐንስ ኢየሱስ ክርስቶስን
የማያውቀው ሆኖ አይደለም# ዮሐንስ ያደገው በገዳም ሲሆን ጌታችን ያደገው
በዓለም ወይም በሰፈር ነው። አላውቀውም ማለቱ ከእርሱ ጋር አልኖርኩም
ሲል ነው። በመለኮቱ የእግዚአብሔር ልጅ በሥጋው የድንግል ማርያም ልጅ
መሆኑን ግን ያውቃል። ጌታችን በዮሐንስ ሊጠመቅ ከገሊላ ወደ ዮርዳኖስ
በሄደ ጊዜ «ዮሐንስ እኔ በአንተ ልጠመቅ ያስፈልገኛል አንተም ወደ እኔ
ትመጣለህን?ብሎ ይከለክለው ነበር» /ማቴ 3÷13፡14/። ዮሐንስ ወደ እርሱ
የሚመጡትን ብዙ ሰዎችን እያጠመቀ ኢየሱስ ክርስቶስን ግን እኔ በአንተ
ልጠመቅ ያስፈልገኛል ነው ያለው። የእግዚአብሔር ልጅ ክርስቶስ መሆኑን
ስለአወቀ ነው የከለከለው።
ለእስራኤል ይገለጥ ዘንድ በውኃ እያጠመቅሁ እኔ መጣሁ/ቊ31
የክርስቶስ ማንነት ለእስራኤል ይገለጥ ዘንድ ማለት ነው።ዮሐንስ ቢሰብክም
ቢአጠምቅም ዋናው አላማው ግን ክርስቶስን ለእስራኤል መግለጥ ነበርE
ንባብ- ዮሐንስም እንዲህ ብሎ መሰከረ- መንፈስ ከሰማይ እንደ ርግብ
ሆኖ ... ...
በእርሱ ላይም ኖረ።እኔም አላውቀውም ነበር ዳሩ ግን በውኃ
አጠምቅ ዘንድ የላከኝ እርሱ መንፈስ ሲወርድበትና ሲኖርበት የምታየው በመንፈስ
ቅዱስ የሚያጠምቅ እርሱ ነው አለኝ" እኔም አይቻለሁ እርሱም የእግዚአብሔር
ልጅ እንደሆነ መስክሬአለሁ
/ቍ32-34/።end
32 ዮሐንስም እንዲህ ብሎ መሰከረ። መንፈስ ከሰማይ እንደ ርግብ ሆኖ ሲወርድ አየሁ፤ በእርሱ ላይም ኖረ።
መንፈስ ከሰማይ/ቊ32 መንፈስ ቅዱስ ከሰማይ ሲወርድ መታየቱ
ጌታችን ሰማያዊ አምላክ መሆኑን ለመግለጽ ነው።
እንደ ርግብ ሲወርድ አየሁ- የመንፈስ ቅዱስ አካል በዮሓንስ
ዓይን ከመታየት በላይ ነው" ለዮሐንስ በሚችለው በርግብ አምሳል ታየው።
መንፈስ ቅዱስ ከሌላ የወፍ ዘሮች ርግብን መርጦ መገለጫ አደረጋት"
ኖህ በመርከብ ውስጥ ሳለ ርግብን በሰደዳት ጊዜ የወይራ ቅጠል በማምጣት
የውኃውን መጉደል አሳወቀችው/ዘፍ 8÷8-12። ሰሎሞንም ርግብን የውበት
መገለጫ አደረገ /መኃ 2÷14/ ጌታችንም «እንደርግብ የዋሆች ሁኑ» በማለት
የርግብን የዋሀነት ተናገረ /ማቴ 10÷16/። መንፈስ ቅዱስም ወደ ሰው
ልጆች መቅረቡን፣ ልጅነትን የሚሰጥ መሆኑን፣ የዋህነቱን /ገርነቱን፣ ቅንነቱን
ለመግለጽ በርግብ አምሳል ወረደ።
በእርሱ ላይም ኖረ/ቊ32 መንፈስቅዱስ በርግብ አምሳል ወርዶ
በወልድ ራስ ላይ ተቀምጦ ለዮሐንስ ታየው።በወልድ ራስ ላይ መቀመጡ
ከወልድ ጋር ያለውን አንድነት ያመለክታል። ጌታችን በተጠመቀ ጊዜ
መንፈስ ቅዱስ በአምሳለ ርግብ ወርዶ በራሱ ላይ መቀመጡ ሁሉም የክርስቶስ
ተከታዮች በውኃ ሲጠመቁ መንፈስ ቅዱስ እንደሚወርድላቸውና ሰማያዊ
ጸጋን እንደሚያገኙ ለማሳየት ነው።
33 እኔም አላውቀውም ነበር፥ ዳሩ ግን በውኃ አጠምቅ ዘንድ የላከኝ እርሱ። መንፈስ ሲወርድበትና ሲኖርበት የምታየው፥ በመንፈስ ቅዱስ የሚያጠምቅ እርሱ ነው አለኝ።
በውኃ አጠምቅ ዘንድ የላከኝ እርሱ/ቊ33 ዮሐንስ በውኃ
እንዲያጠምቅ የላከው እግዚአብሔር ነው። ኢየሱስ ክርስቶስ በመንፈስ ቅዱስ
እንደሚያጠምቅ ከእግዚአብሔር ተረድቻለሁ ነው የሚለን ዮሐንስ።
እኔም አይቻለሁ እርሱም የእግዚአብሔር
34 እኔም አይቻለሁ እርሱም የእግዚአብሔር ልጅ እንደ ሆነ መስክሬአለሁ።
መስክሬአለሁ /ቊ34
ዮሐንስ ስለሦስት ነገሮች መስክሮአል፡
1ኛ እርሱ ራሱ ዮሐንስ ክርስቶስ አለመሆኑን ፣ የክርስቶስ መንገድ
ጠራጊ መሆኑን ተናግሮአል።
2ኛ መንፈስ ቅዱስ በርግብ አምሳል ወርዶ በወልድ ራስ ላይ
መቀመጡን መስክሯል ፤
3ኛ ኢየሱስ ክርስቶስ የእግዚአብሔር ልጅ መሆኑን አስረድቷል።
ማር ዮሐንስም እንዲህ ይላል«ዮሐንስ ወንጌላዊ የዮሐንስ
መጥምቅን ምስክርነት ብዙ ጊዜ እየደጋገመ ጽፏል።የዮሐንስ መጥምቅን
ምስክርነት እየደጋገመ መጻፉ አይሁድን ስለክህደታቸው ያሳፍራቸው ዘንድ
ነው። ዮሐንስ መጥምቅም በእነርሱ ዘንድ ክቡርና ታላቅ ስለነበረ ምስክርነቱ
ተቀባይነት ይኖረዋል ብሎ ነው። የዮሐንስ ትምህርት ከሌሎች ነቢያት
ትምህርት እንደምትበልጥ ምስክርነቱም ከሌሎች ነቢያት ምስክርነት ትበልጥ
ነበርና የዮሐንስን ምስክርነት እየደጋገመ ጻፈላቸው።
ልጅ
ልጅ እንደሆነ
ስለ መጀመሪያዎቹ የጌታችን ደቀ መዛሙርት
ንባብ- በነገው ደግሞ ዮሐንስ ከደቀ መሙርቱ ሁለቱ ቆመው ነበር::
ኢየሱስም ሲሄድ ተመልክቶ እነሆ የእግዚአብሔር በግ አለ 
/ቍ35-36/።end
ከደቀ መዛሙርቱም ሁለቱ፡- ከዮሐንስ መጥምቅ ጋር የቆሙት ሁለት
ደቀ መዛሙርት እንድርያስና ዮሐንስ ወንጌላዊ መሆናቸውን የአንድምታ
ትርጓሜያችን ይገልጣል" ዮሐንስ ለሁለተኛ ጊዜ ኢየሱስ ክርስቶስን በግ
በማለት ገለጸው።
ሁለቱም ደቀ መዛሙርት ሲናገር ሰምተው ኢየሱስን ተከተሉት/
35 በነገው ደግሞ ዮሐንስ ከደቀ መዛሙርቱም ሁለት ቆመው ነበር፥
36 ኢየሱስም ሲሄድ ተመልክቶ። እነሆ የእግዚአብሔር በግ አለ።
37 ሁለቱም ደቀ መዛሙርት ሲናገር ሰምተው ኢየሱስን ተከተሉት።
ቊ37 እንድርያስና ዮሐንስ ወንጌላዊ ኢየሱስ ክርስቶስን ተከትለው ሄዱ"
ዮሐንስ መጥምቅ ኃጢአትን የሚያስተሠርይ የእግዚኣብሔር በግ ሲለው
ሰምተዋል።የእግዚአብሔር ልጅ እንደሆነ ሲመሰክርም ሰምተው ተረድተዋል።
ስለሆነም መንገድ ጠራጊውን ዮሐንስን ትተው ኃጢአት ማስተሥረይ ወደ
ሚችለው ወደ ኢየሱስ ክርስቶስ ሄዱ።
ንባብ፡- ኢየሱስም ዘወር ብሎ ሲከተሉትም አይቶ ምን ትፈልጋላችሁ?
አላቸው እነርሱም ረቢ ወዴት ትኖራለህ? አሉት።ትርጓሜውም መምህር ሆይ ማለት
ነው# መጥታችሁ እዩ አላቸው መጥተው የሚኖርበትን አዩ በዚያም ቀን በእርሱ
ዘንድ ዋሉ። አሥር ሰዓት ያሀል ነበረ። ከዮሐንስ ዘንድ ሰምተው ከተከተሉት
ከሁለቱ አንዱ የስምዖን ጴጥሮስ ወንድም እንድርያስ ነበረ። እርሱ አስቀድሞ
የራሱን ወንድም ስምዖንን አገኘውና መሲሕን አግኝተናል አለው" ትርጓሜውም
ክርስቶስ ማለት ነው።ወደ ኢየሱስም አመጣው። ኢየሱስም ተመልክቶ ፡ አንተ
የዮና ልጅ ስምዖን ነህ አንተ ኬፋ ትባላለህ አለው" ትርጓሜውም ጴጥሮስ ማለት
ነው
/ቍ38-43/።end
38 ኢየሱስም ዘወር ብሎ ሲከተሉትም አይቶ። ምን ትፈልጋላችሁ? አላቸው።
39 እነርሱም። ረቢ፥ ወዴት ትኖራለህ? አሉት፤ ትርጓሜው መምህር ሆይ ማለት ነው።
40 መጥታችሁ እዩ አላቸው። መጥተው የሚኖርበትን አዩ፥ በዚያም ቀን በእርሱ ዘንድ ዋሉ፤ አሥር ሰዓት ያህል ነበረ።
መጥታችሁ እዩ አላቸው መጥተው የሚኖርበትን አዩ/ቊ40
የሚኖርበትን እንዲያዩ ፈቀደላቸው።ጌታችን አንድ ጸሐፊ ቀርቦ «መምህር
ሆይ ወደ ምትሄድበት ሁሉ እከተልሃለሁ ባለው ጊዜ ለቀበሮዎች ጉድጓድ
ለሰማይም ወፎች መሳፈሪያ አላቸው ለሰው ልጅ ግን ራሱን የሚያስጠጋበት
የለውም» ብሎት ነበር /ማቴ 8፥18-20/ ጸሐፊው በሥጋዊ ፍላጎት የተተበተበ
መሆኑን ስላወቀ ሊያስከትለው አልፈለገም ነበር። እንድርያስና ዮሐንስ ግን
«ወዴት ትኖራለህ» ባሉት ጊዜ መትጥታችሁ እዩ ነው ያላቸው።እነርሱም
መጥተው የሚኖሩበትን ቦታ አይተዋል" ጌታችን እነዚህ ሁለት ደቀ መዛሙርት
የሚኖርበትን ቦታ እንዲያዩ የፈቀደላቸው ዓለሙን ትተው እርሱን ለመከተል
መወሰን የሚችሉ መሆናቸውን በአምላካዊ ጥበቡ ስላወቀ ነው።
41 ከዮሐንስ ዘንድ ሰምተው ከተከተሉት ከሁለቱ አንዱ የስምዖን ጴጥሮስ ወንድም እንድርያስ ነበረ።
ከሁለቱ አንዱ/ቊ41 ጌታቸንን ከተከተሉት ከሁለቱ ደቀመዛሙርት
የአንዱ ስም እንድርያስ ተብሎ ተጠቅሶአል" የሁለተኛው ስም ያልተጠቀሰው
እራሱ ወንጌሉን የጻፈው ዮሐንስ ስለሆነ ነው። ስሙን አለመጥቀሱም የራስን
ክብር መግለጽ አይገባም ሲል ነው።
42 እርሱ አስቀድሞ የራሱን ወንድም ስምዖንን አገኘውና። መሢሕን አግኝተናል አለው፤ ትርጓሜውም ክርስቶስ ማለት ነው።
መሲሕን አግኝተናል/ቊ42 መሲሕ በተለያዩ ቋንቋዎች ሲገለጽ
«በዕብራይስጥ ማስያስ/ማሺያሕ/ በሱርስት ምሽሓ፣ በጽርዕ ክርስቶስ/
ኸሪስቶስ/ በአረብ መሲሕ፣በግእዝ ቅቡዕ ይባላል» ይላሉ። ኪዳ. ወል. ክፍሌ
በመዝገበ ቃላታቸው /ገጽ 549፡611/።
43 ወደ ኢየሱስም አመጣው። ኢየሱስም ተመልክቶ። አንተ የዮና ልጅ ስምዖን ነህ፤ አንተ ኬፋ ትባላለህ አለው፤ ትርጓሜው ጴጥሮስ ማለት ነው።
ወደ ኢየሱስም አመጣው/ቊ43 እንድርያስ ከኢየሱስ ክርስቶስ ጋር
በመገናኘቱ ደስ ብሎታል። ወንድሙን ስምዖንን ባገኘው ጊዜ እርሱ ካገኘው
በረከት እንዲሳተፍ ወደ ኢየሱስ ክርስቶስ አመጣው።
አንተ የዮና ልጅ ስምን ነህ/ቊ43
የእንድርያስ ወንድም ስምዖን
እንደሚባል ለጌታችን ማንም
አልነገረውም። በአምላክነቱ ሁሉን ነገር ስለሚያወቅ ነው እንጂ። ስሙንና
የአባቱን ስም በመጥራት አምላክነቱን ገለጠለት። ጌታችን ብዙ ጊዜ
የተሰወረውን በመግለጽ ምልክት ይሰጣል። ናትናኤልን «ፊልጶስ ሳይጠራህ
ከበለስ በታች ሳለህ አየሁህ» ይለዋል። ሳምራዊቷን ሴትም «አምስት ባሎች
ነበሩሽና አሁን ከአንቺ ጋር ያለው ባልሽ አይደለም» /ም4፥18/ ይላታል።
አንተ ኬፋ ትባላለህ/ቊ43 አንተ የዮና ልጅ ስምዖን ነህ እንዳለው
አንተ ኬፋ ነህ አላለውም። ከዚህ በፊት ኬፋ አይባልም ነበርና «ኬፋ
ትባላለህ» ማለቱ ወደ ፊት ኬፋ ብየ እሰይምሃለሁ ሲለው ነው።
ኬፋ፡- በተለያዩ ቋንቋዎች ሲገለጥ _ «በዕብራይስጥ ኬፋ፣ በጽርዕ
ጴጥሮስ፣ በአረብ እልሐጅር፣ በግእዝ ኮኵሕ /ዕብን/ ይባላል» ይላል አንድምታው
ትርጓሜያችን። የኪዳነ ወልድ ክፍሌ መዝገበ ቃላት ግን- በሱርስት ኬፋ
በጽርዕ ኬፋስ ይላል።ኬፋ ወይም ጴጥሮስ ማለት ንጥፍ ደንጊያ ፣አለት
ጭንጫ ማለት ነው። ጴጥሮስ ኢየሱስ ክርስቶስን ከተከተለ በኋላ በሃይማኖቱ
የሚያሳየውን ጥንካሬ የሚገልጽ ስም ነው።
ስለ ፊልጶስና ስለ ናትናኤል




















