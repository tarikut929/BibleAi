ንባብ- ከዚህ በኋላ ኢየሱስ በጥብርያዶስ ባሕር አጠገብ ለደቀ መዛሙርቱ
እንደገና ተገለጠላቸውእንዲህም ተገለጠ። ስምዖን ጴጥሮስና ዲዲሞስ የሚባለው
ቶማስ ከገሊላ ና የሆነ ናትናኤልም የዘብዴዎስም ልጆች ከደቀ መዛሙርቱም
ሌሎች ሁለት በአንድነት ነበሩ" ስምዖን ጴጥሮስ፡- አሣ ላጠምድ እሄዳለሁ አላቸው።
እነርሱም እኛም ከአንተ ጋር እንመጣለን አሉት። ወጥተውም ወደ ታንኳይቱ ገቡ
በዚያችም ሌሊት ምንም አላጠመዱም /ቊ 1-3
ለደቀ መዛሙርቱ እንደ ገና ተገለጠላቸው /ቊ1 የትንሣኤ ዕለትና
የዳግም ትንሣኤ ከተገለጠላቸው በኋላ በጥብርያዶስ ባሕር አጠገብ ለሦስተኛ
ጊዜ ተገለጠላቸው ማለት ነው። ጌታችን ሞትን አሸንፎ ከተነሣ በኋላ በደቀ
መዛሙርቱ መካከል የተገኘው ሦስት ቀን ብቻ ነው።አርባው ዕለታት
እስከሚፈጸሙና እስከሚያርግበት ቀን ድረስም ከዓይናቸው ተሰውሮ ነው
የቆየው። በሥጋ ተገልጦ የሚሠራውን ሥራ ፈጸሟልና። መሰወር ከትንሣኤ
በፊት በተወሰኑ ቀኖች እንደ ተደረገ /ዮሐ 8÷59/ መገለጥም ከትንሣኤ በኋላ
በተወሰኑ ቀኖች ተደረገ /ሉቃ 24÷36 ዮሐ 20÷19፡26ም21÷1/=
የዘብዴዎስ ልጆች/ቊ2 ያዕቆብና ዮሐንስ ናቸው /ማቴ 4፥21 ማር
1፥19፡20/ የዘብዴዎስ ልጆች ያዕቆብና ዮሐንስ ጌታችንን ከመከተላቸው
በፊት የስምዖን ጴጥሮስ ባልንጀሮች/ጓደኞች/ ነበሩ /ሉቃ 5፥10/ አሣ
በማጥመድ ይተባበሩ ነበርና።
ከደቀ መዛሙርቱም ሌሎች ሁለት/ቊ2 የሁለቱ ደቀመዛሙርት ስም
ኣልተገለጠም። በአንድምታው ትርጓሜ «ከሰብአ አርድእት ሁለቱ ሉቃስና
ኒቆዲሞስ አንድም ይሁዳና ያዕቆብ በአንድነት ሳሉ ታያቸው» ተብሎ
ተገልጸአል።
ስምዖን ጴጥሮስ አሣ ላጠምድ እሄዳለሁ አላቸው/ቊ3 ደቀ መዛሙርት
ሓዋርያት ከጌታችን ጋር ሳሉ ሕዝቡ ወደ ሙዳየ ምጽዋት በሚያስገቡት
ገንዘብ እየገዙ ይበሉ ነበር። ጌታችንም እንጀራውን እያበረከተ ይመግባቸው
ነበር" ከጌታችን ሞት በኋላ የሚመገቡት ስለአጡ ጴጥሮስ ወደ ቀደመ
ሥራው «አሣ ወደ ማጥመድ»መመለስ ፈልጓል" ሌሎችም ተከትለውት ወደ
ጥብርያዶስ ባሕር ሄዱ።
በዚያች ሌሊት ምንም አላጠመዱም/ቊ3 አሣዎች ወደወጥመዳቸው
/መረባቸው/ እንዲገቡ ኢየሱስ ክርስቶስ አልፈቀደም «ያለ እኔ ምንም
ልታደርጉ አትችለም» /ም 15፡5/ ብሏቸው ነበር። ስለወደፊት ኑሮአቸው
እግዚአብሔርን በጸሎት መጠየቅ ሲገባቸው በራሳቸው ፈቃድ አሣ ለማጥመድ
ስለሄዱ በራሳቸው ምንም ማድረግ እንደማይችሉ ለማስረዳት አሣዎችን ወደ
መረባቸው እንዳይገቡ ከለከለ"
ንባብ- በነም ጊዜ ኢየሱስ በባሕር ዳር ቆመ ደቀመዛሙርቱ ግን ኢየሱስ
መሆኑን አላወቁም" ኢየሱስም ልጆች ሆይ አንዳች የሚበላ አላችሁን? አላቸው።
የለንም ብለው መለሱለት እርሱም መረቡን በታንኳይቱ በስተቀኝ ጣሉት ታገኙማላችሁ
አላቸው" ሌሊቱን ሁሉ ደክመን ምንም ያገኘነው የለም በትእዛዝህ ግን እንጥላለን?
ስለዚህ ጣሉት በዚህ ጊዜ ከአሣው ብዛት የተነሣ ሊጎትቱት አቃታቸው። ኢየሱስ
ይወደው የነበረውም ደቀ መዝሙር ጴጥሮስን ጌታ እኮ ነው አለው። ስለዚህ ስምዖን
ጴጥሮስ ጌታ መሆኑን በሰማ ጊዜ ዕራቁቱን ነበርና ልብሱን ታጥቆ ወደ ባሕር ራሱን
ጣለ" ሌሎቹ ደቀ መዛሙርት ግን ከምድር ሁለት መቶ ክንድ ያህል እንጂ እጅግ
አልራቁም ነበርና አሣ የሞላውን መረብ እየሳቡ በጀልባ መጡ /ቊ 4-8
ልጆች ሆይ አንዳች የሚበላ አላችሁን? /ቊ5 ምንም የሚበላ ነገር
እንደሌላቸው ያውቃል” መረባቸውም ከአሣው ጋር እንዳልተገናኘ ያውቃል=
አንዳች የሚበላ ነገር ፈልገው የጥብርያዶስን ባሕር እየተማጸኑ ማደራቸውን
ስለአወቀ ነው ወደ እነርሱ የሄደው* ራሱን ሊገልጥላቸው ስለፈለገ፣ አሣዎችንም
ወደ መረባቸው ሊያስገባላቸውና የተዘጋጀውን ምግብ ሊመግባቸው ስለ ፈቀደ
የሚሰጣቸውን ስጦታውን ስጡኝ በማለት ይጀምራል።
መረቡን በታንኳይቱ በስተቀኝ ጣሉት ታገኙማላችሁ/ቊ6
የመልካም ነገር ምልክት ነው። የሚከተሉትን ጥቅሶች እንይ «ወደ ቀኝ
ቀኝ
ተመለከትሁ አየሁም» /መዝ 141፥4/፣ «የኢየሩሳሌም ዕጣ በቀኝ እጁ ውስጥ
ነበረ» /ሕዝ 21'22/ «በቀኝህም የዘለዓለም ፍስሓ አለ» /መዝ 15፥11/፣ «ቀኝህ
ጽድቅን የተሞላች ናት» /መዝ 47፥10/ «ወዳጆችህ እንዲድኑ በቀኝህ አድን»
/መዝ 59፥5/ «ቀኝህን እንዲህ አስታውቀን» /መዝ 89፥12/፣ «በጽድቁም
ቀኝ ደግፌ እይዝሃለሁ» /ኢሳ 4110/ እንዲል" ደቀ መዛሙርቱም በጌታችን
ትእዛዝ መሠረት መረቡን በታንኳይቱ በስተቀኝ ጣሉት ጌታችን እንደ ተናገረ
በታንኳይቱ በስተቀኝ የተጣለው መረብ አሣዎችን ሞልቶ ወጣ።
ኢየሱስ ይወደው የነበረው ደቀ መዝሙር/ቊ7 የዘብዴዎስ ልጅ
ዮሐንስ መሆኑ ተረጋግጧል" ዮሐንስ እራሱን የሚገልጠው ኢየሱስ ይወደው
የነበረው ደቀ መዝሙር፡ ሌላው ደቀ መዝሙር፡ ያም ደቀ መዝሙር ወዘተ
በማለት ነው" ዮሐንስን ለመግለጥ ደቀ መዝሙር የሚለው ቃል በዚ
ወንጌል አሥራ አራት ጊዜ ተጠቅሶ ይገኛል" ጥቅሶቹም /ም 1÷37
ንባብ- ወደ ምድርም በወጡ ጊዜ ፍምና አሣ በላዩ ተቀምጦ እንጀራም አዩ።
ኢየሱስም አሁን- ካጠመዳችሁት አሣ አምጡ አላቸው። ስምዖን ጴጥሮስም ወደ
ጀልባይቱ ገብቶ መቶ አምሳ ሦስት ታላላቅ አሦች ሞልቶ የነበረውን መረብ ወደ
ምድር ጎተተ ይህንም ያህል ብዙ ሲሆን መረቡ አልተቀደደም። ኢየሱስም ኑ. ምሳ
ብሉ አላቸው። ከደቀ መዛሙርቱ ኣንድ ስንኳ አንተ ማን ነህ ብሎ ሊመረምረው
የደፈረ አልነበረም፡ ጌታ መሆኑን አውቀው ነበርና። ኢየሱስም መጣና እንጀራ
አንሥቶ ሰጣቸው እንዲሁም አሣውን። ኢየሱስ ከሙታን ከተነሣ በኋላ ለደቀ
መዛሙርቱ ሲገለጥላቸው ይህ ሦስተኛው ጊዜ ነበረ /ቍ 9-14/።
ወደ ምድርም በወጡ ጊዜ ፍምና አሣ በላዩ ተቀምጦ እንጀራም
አዩ/ቊ9 ከባሕረ ጥብርያዶስ ወጥተው ከየብሱ ሲደርሱ ማዕድ ተሠርቶ
አግኝተዋል። በአንድምታ ትርጓሜያችን ሰማያውያን መላእክት ያዘጋጁት ማዕድ
እንደሆነ ተገልጦአል። በኢየሱስ ክርስቶስ ትእዛዝ መረባቸውን በታንኳይቱ
በስተቀኝ ጥለው የያዙት አሣ ብዛት 153 ታላላቅ አሣዎች ነበሩ# አሣው ይህን
ያህል ቢበዛም መረቡ አልተቀደደም። የመረቡ አለመቀደድ አሣዎቹ በኢየሱስ
ክርስቶስ አምላካዊ ትእዛዝ ለመያዛቸው ምልክት እንዲሆን ነው።
ኢየሱስም መጣና እንጀራ አንሥቶ ሰጣቸው እንዲሁም አሣውን/
ቊ13
ሌሊቱን ሙሉ አሣ በማጥመድ ሲደክሙ አድረዋል፤ ደክሞአቸዋል፤
ተርበዋል። አሣ እስኪጠብሱ እንጀራውን እስኪያዘጋጁ ረሃብ ያደክማቸዋልና
የተዘጋጀ ምግብ አቅርቦ «ኑ. ምሳ ብሉ አላቸው»
ኢየሱስም ከሙታን ከተነሣ በኋላ ለደቀመዛሙርቱ ሲገለጥላቸው
ይህ ሦስተኛው ጊዜ ነበረ / ቊ14
ሦስት ጊዜ ሲገለጥላቸው ሦስት ችግሮችን ፈትቶላቸዋል።
1ኛ በእርሱ ሞት አዝነው አይሁድንም ፈርተው በተዘጋ ቤት ሳሉ
የትንሣኤ ዕለት «በመካከላቸው ቆሞ ሰላም ለእናንተ ይሁን» በማለት
ኃዘናቸውን አርቆላቸዋል አረጋግቶአቸዋል /ሉቃ 24 36-43 ዮሐ 20፥1923/::
2ኛ ቶማስ «የችንካሩን ምልክት በእጆቼ ካላየሁ ጣቶቼንም በችንካሩ
ምልክት ካላገባሁ እጄንም በጎኑ ካላገባሁ አላምንም» ባለ ጊዜ የዳግም ትንሣኤ
ዕለት ቶማስና ሌሎች ደቀመዛሙርት በተዘጋ ቤት ሳሉ ጌታችን በመካከላቸው
ቆሞ «ሰላም ለእናንተ ይሁን» ብሏቸዋል። ቶማስንም «ጣትህን ወደዚህ
አምጣና እጆቼን እይ» ብሎ ኑፋቄውን ከልቡ አጥፍቶለታል /ዮሐ20፡2429/::
3ኛ ደቀመዛሙርቱ አሣ ለማጥመድ በጥብርያዶስ ባሕር ሲደክሙ
ካደሩ በኋላ ጌታችን ተገልጦ አሣዎች ወደ መረባቸው እንዲገቡ ኣድርጓል።
ራሱን ከገለጠላቸው በኋላም እንጀራና የተጠበሰ አሣ በመመገብ የተራቡ
ደቀመዛሙርትን አጥግቦኣል /ዮሐ 21፡1-14/።
ስለ ጴጥሮስ ሹመትና ሞት
ንባብ- ምሳ ከበሉ በኋላም ኢየሱስ ስምዖን ጴጥሮስን- የዮና ልጅ ስምዖን
ሆይ ከእነዚህ ይልቅ ትወደኛለህን? አለው። ኣዎን ጌታ ሆይ እንድወድህ ኣንተ
ታውቃለህ አለው። ግልገሎቼን አሰማራ አለው። ደግሞ ሁለተኛ- የዮና ልጅ ስምዖን
ሆይ ትወደኛለህን? አለው" አዎን ጌታ ሆይ እንድወድህ አንተ ታውቃለህ አለው።
ጠቦቶቼን ጠብቅ አለው። ሦስተኛ ጊዜ የዮና ልጅ ስምዖን ሆይ ትወደኛለህን? አለው
ሦስተኛ ትወደኛለህን? ስላለው ጴጥሮስ አዘነና፡- ጌታ ሆይ አንተ ሁሉን ታውቃለህ፡
እንድወድህ አንተ ታውቃለህ አለው። ኢየሱስም፡- በጎቼን ኣሰማራ ኣለው /ቍ 1517/#
የዮና ልጅ ስምዖን ሆይ ከእነዚህ ይልቅ ትወደኛለህን? ቊ15
ጌታችን ጴጥሮስን «ከእንግዲህ ወዲህ ሰውን የምታጠምድ ትሆናለህ»
/ሉቃ 5፥10 ማቴ 4፥19 ማር 1፥17/ ብሎት ነበር# «የመንግሥተ ሰማያትንም
መክፈቻዎች እሰጥሃለሁ» /ማቴ 16፥19/ ብሎት ነበር። ጴጥሮስ እነዚህን
ኃላፊነቶች ከተሸከመ በኋላ እንደገና ወደ ተዋቸው ታንኳና መረብ ዘወር
በማለቱ ለምን ኃላፊነትህን ትተዋለህ ሲለው ነው። እንደማናቸውም ደቀ
መዝሙር ሳይሆን ከደቀመዛሙርቱ በተለየ ሁኔታ ትወደኛለህ ወይ ነው
ያለው ጴጥሮስን" የመንግሥተ ሰማያትን መክፈቻ ቁልፍ የሰጠሁህ ለአንተ
ነው ለምን ቁልፍ ይዘህ ወደ አሣ አጥማጅነት ትመለሳለህ ማለቱ ነው።
አዎን ጌታ ሆይ እንድወድህ አንተ ታውቃለህ/ቊ15
ቅዱስ ጴጥሮስ ዕውቀትን ለኢየሱስ ክርስቶስ ሰጠ" ከእኔ ይልቅ ልቤን
አንተ ታውቀዋለህ ማለቱ ነው። ከዚህ በፊት የተናገረው የትምክህት ቃል
አሁን
እንዳላዋጣው ተረድቷል" «ሁሉም በአንተ ቢሰናከሉ እኔ ከቶ አልሰናከልም»
/ማቴ 26÷33/ «ነፍሴን ስንኳ ስለ አንተ እሰጣለሁ» /ዮሐ 13፥37/ ብሎ
የተናገራቸውን ቃላት ሳይፈጽማቸው መቅረቱን ያውቃል# በአንድ ሌሊት
ሦስት ጊዜ መካዱን ያስታውሳል።
ሦስተኛ ትወደኛለህን ስለ አለው ጴጥሮስ አዘነ/ቊ17 ጌታችን
ጴጥሮስን ሦስት ጊዜ ነው የጠየቀው" በሦስተኛው አዘነ" ጥያቄው ከሦስት
ጊዜ ክህደት ጋር የተያያዘ ሊሆን ይችላል ብሎ ነው" «ጌታ ሆይ ሁሉን
አንተ ታውቃለህ» አለ ጴጥሮስ" አንተ ውስጤን ትመዝነዋለህ የፍቅሬን
ጽናት ትለከዋለህ ማለቱ ነው።
በጎቼን አሰማራ- ማሰማራት አሰሪነትን ያመለክታል። የሐዋርያቱ
ሉ ኀላፊ አደረገው ማለት ነው" ኀላፊነቱን ከተቀበለ በኋላም ለሚመጡት
ጥያቄዎች ሁሉ መልስ ሲሰጥ እናገኘዋለን /የሐዋ 2፡14-36
4፥8-20 .5+29/" የአንድምታው ትርጓሜያችን ግልገሎች የተባሉ አሥሩ
gቀ መዛሙርት፣ ጠቦቶች የተባሉም ሰብዓ ሁለቱ አርድእት በጎች የተባሉ
ሠላሳ ስድስቱ ቅዱሳት አንእስት እንደ ሆኑና ለጊዜው በእነዚህ ላይ ጴጥሮስን
እንደ ሾመው ያትታል። ጴጥሮስ ከካደ በኋላ መሾሙንም ሲገልጽ «ከጭቃ
የወደቀውን ዕንቊ ወልውለው ሰንግለው ከቦታው እንዲያኖሩት» በማለት
ያነጻጽራል።
የግእዝ በግእዝ ትርጓሜ «ከወደድኸኝ ለምእመናን ሕጌን ንገር፣
ትምህርቴን፣ አስተምር ልጅነትን እንዲቀበሉ አድርግ ሲለው ነው» ይላል።
ንባብ፡- እውነት እውነት እልሃለሁ አንተ ጎልማሳ ሳለህ ወገብህን በገዛ
እራስህ ታጥቀህ ወደምትወደው ትሄድ ነበር። ነገር ግን በሽመገልህ ጊዜ እጆችህን
ትዘረጋለህ ሌላውም ያስታጥቅሃል ወደ ማትወደውም ይወስድሃል አለው። በምን
አይነት ሞት እግዚአብሔርን ያከብር ዘንድ እንዳለው ሲያመለክት ይህን ኣለ።
ይህንም ብሎ ተከተለኝ አለው /ቍ 18-19/።
አንተ ጎልማሳ ሳለህ/ቊ18 የዕድሜ ጉልምስና አይደለም። የአንድምታ
ተርጓምያን «ከአእምሮ ሕፃን በነበርህ ጊዜ ወገብ ልቡናህን በፍራት ዝናር
ትታጠቃለህ ሲለው ነው» ብለው ተርጕመዋል" ጌታችን በአይሁድ እጅ
በተያዘ ጊዜ አንዲት ገረድ ጴጥሮስን «አንተ ደግሞ ከገሊላው ከኢየሱስ
ጋር ነበርህ» ባለችው ጊዜ «የምትይውን አላውቀውም» /ማቴ 26፥69-75
ዮሐ 18፥17/ ብሎ መካዱን ለመግለጽ ነው «ወደምትወደው ትሄድ ነበር»
ማለትም በሕይወተ ሥጋ ወደ መኖር መከራ ወደ አለመቀበል ትሄድ ነበር
ማለት ነው።
በሽመገልህ ጊዜ እጆችህን ትዘረጋለህ/ቊ18 በአእምሮ በጎለመስህ
ጊዜ እጅህን ታነሳለህ ማለት ፍራትህን ከልቡናህ ታርቃለህ አንድም እጅህን
በመስቀል ላይ ትዘረጋለህ ማለት ነው ይላል አንድምታው" «ሌላውም
ያስታጥቅሃል ወደማትወደውም ይወስድሃል» ማለትም ባዕድ ኔሮን ወደ
ማትወደው ሞት ይወስድሃል ማለቱ ነው" ኔሮን ቅዱስ ጴጥሮስን ያሰቀለው
የሮም ንጉሥ ነው።
ማር ዮሐንስ «ጎልማሳ ሳለህ » ለሚለው እና «በሸመፃልህ ጊዜ»
ለሚለው ቃል ከዚህ የተለየ ትርጕም ይሰጣልግብርህ በዓለም ላይ እንደሚኖረው ሰው ግብር አይደለም። በዓለም ላይ
የሚኖረው ሰው በወጣትነቱ ይበረታል በሸመገለ ጊዜ ይደክማል ሌላ
ረዳትም ይፈልጋል። አንተ ግን እንደዚህ አትሆንም" በሸመገልህ ጊዜ
ትጸናለህ ትበረታለህ ለእኔ ስትታዘዝ በXኔ ስም ቁልቁል /ጭንቅላትህን
ወደ ታች ዘቅዝቀህ/ እስክትሰቀል ድረስ ሰውነትህን ለሞት ትሰጣለህ
ሲለው ነው» ይላል።
ተከተለኝ አለውቊ19 በምሳሌያዊ አነጋገር ሲናገረው ከቆየ በኋላ
ግልጽ አድርጎ ተከተለኝ አለው። እኔ በመስቀል ተሰቅዬ እንደሞትሁ አንተም
በመስቀል ተሰቅለህ ትሞታለህ ሲለው ነው።
ስለ ዮሐንስ ወንጌላዊ
ንባብ- ጴጥሮስም ዘወር ብሎ ኢየሱስ ይወደው የነበረውን ደቀ መዝሙር
ሲ?ተለው አየ እርሱም ደግሞ በእራት ጊዜ በደረቱ ተጠግቶ፡- ጌታ ሆይ ኣሳልፎ
የሚሰጥህ ማንነው? ያለው ነበረ። ጴጥሮስም ይህን አይቶ ኢየሱስን፡- ጌታ ሆይ ይህ
እንዴት ይሆናል? አለው። ኢየሱስም እስክመጣ ድረስ ይኖር ዘንድ ብወድስ ምን
አግዶህ? አንተ ተከተለኝ አለው። ስለዚህ ያ ደቀ መዝሙር አይሞትም የሚለው ይህ
ነገር ወደ ወንድሞች ወጣ። ነገር ግን ኢየሱስ እስክመጣ ድረስ ይኖር ዘንድ ብወድስ
ምን አግዶህ አለው እንጂ አይሞትም አላለውም / ቍ 20-23/።
ጌታ ሆይ ይህስ እንዴት ይሆናል?/ቊ21 የቅዱስ ጴጥሮስ ቃል ነው።
ጌታችን ይወደው የነበረውን የዘብዴዎስን ልጅ ዮሐንስን በመጠቆም «ይህስ
እንዴት ይሆናል» አለ* እኔን ተሰቅለህ ሙት ካልኸኝ ዮሐንስ እንዴት ነው
የሚሞተው? ማለቱ ነው።
እስክመጣ ድረስ ይኖር ዘንድ ብወድስ ምን አግዶህ?/ቊ22
ጌታችን በዓለም ፍጻሜ ተመልሼ እስክመጣ ድረስ ዮሐንስ በሕይወተ ሥጋ
እንዲኖር ብወድ ምን አስጨነቀህ አንተ ተከተለኝ አለው ጴጥሮስን።
ያ ደቀ መዝሙር አይሞትም የሚለው ይህ ነገር ወደ ወንድሞች
ወጣ/ቊ23 ወንድሞች የተባሉ ሐዋርያት ናቸው «እስክመጣ ድረስ ይኖር
ዘንድ ብወድ» የሚለውን ቃል ከሰሙ በኋላ ዮሐንስ አይሞትም ተባብለዋል
ዮሐንስ ሞቷል? ወይስ አልሞተም? የሚለው ጥያቄ ብዙ ጊዜ ይነሣል።
ጌታችን ከተናገረው ተነሥተን ዮሐንስ አልሞተም ማለት እንችላለን። ጌታችን
ዮሐንስ እንደማይሞት ሁለት ጊዜ ጠቁሟል"
1ኛ «እውነት እላችኋለሁ የሰው ልጅ በመንግሥቱ ሲመጣ እስኪያዩ
ድረስ እዚህ ከሚቆሙት ሞትን የማይቀምሱ አንዳንድ አሉ» /ማቴ 16፥28/
ብሏል።በዚህ ምዕራፍ ላይ ሞትን የማይቀምስ እንዳለ እንጂ ሞትን የማይቀምስ
ማን እንደሆነ ኣልተገለጸም።
2ኛ «እስክመጣ ድረስ ይኖር ዘንድ ብወድስ ምን አግዶህ» /ዮሐ
21፥22/ ያለው ነው። ሁለቱም ቦታ ላይ እንደማይሞት የተነገረለት ሰው ሞትን
የማይቀምሰው ክርስቶስ እስኪመጣ ድረስ እንደሆነ በግልጽ ተቀምጧል።
በዚህ ወንጌል ግን ጌታችን እስኪመጣ ድረስ የማይሞተው ዮሐንስ ወልደ
ዘብዴዎስ መሆኑ ታውቋል።
በአንድምታው ትርጓሜ ስለ ዮሐንስ እንደሚከተለው ይተረካል
መላእክት መቃብሩን ቆፍረዋል። ዮሐንስ ከመቃብሩ ገብቶ ሲጸልይ
ደቀመዝሙሩን ፉጊርን የኤፌሶንን ሰዎች በተማራችሁት ትምህርት ጸንታችሁ
ሩ ብለህ ንገራቸው ብሎ ላከው። ነግሮ ሲመለስ መቃብሩ የለፋ መስክ ሆኖ
አጽፉን፣ መቋሚያውን መነሳንሱን ከመቃብሩ ዳር አግኝቶታል„
ው እንደሚተርኩ የቤተርስቲያናችን ትውፊት የሆነው አንድምታ ትርጓሜ
ያስረዳል።
ብለው
ዮሐንስ በመቃብሩ ውስጥ ቢቀር ኖሮ መቃብሩ መስክ አይሆንም
ነበር። እኔ ግን እንደ ኤልያስ ወደ ብሔረ ሕያዋን አርጎ ይሆናል የሚል
አመለካከት ነው ያለኝ።
ከጌታችን
ገድለ ሐዋርያትም ስለ ዮሐንስ ወንጌላዊ እንደሚከተለው ይተርካልዮሐንስ ከሌሎች ሐዋርያት በበለጠ ብዙ ዓመት ኖሯል።
ትንሣኤ በኋላ ሰባ ዓመት በሕይወት ኖሯል። ሞትን ግን በሰይፍ በመቆረጥ
አልቀመሰም። ተማሪዎቹን ከዛሬ ጀምሮ በሥጋ አታዩኝም አላቸው።
እነሱም ይህን ሰምተው እጁንና እግሩን እየሳሙ ተሰናበቱት። መሪር
ለቅሶም አለቀሱ። በተቆፈረ ጉድጓድ አጠገብ ትተውት ሄዱና ሌሎች
ጓደኞቻቸውን ይዘው ተመለሱ። ነገር ግን ሐዋርያ ዮሐንስን አላገኙትም።
የተቆፈረው ጉድጓድ ተዘግቶ ጠበቃቸው። ልብሶቹና ጫማዎቹ በምድር
ላይ ወድቀው አገኙአቸው» ይላል።
ማር ዮሐንስ «እስክመጣ ድረስ ይኖር ዘንድ ብወድስ ምን አግዶv»
የሚለውን ቃል ሲተረጕም «ዝኒ ትእምርት በእንተ ሕይወተ ዮሐንስ (ይህም
ስለ ዮሐንስ ሕይወት ምልክት ነው። ዮሐንስ እስከ ንጉሥ ጢባርዮስ ዘመን
ነበረና# በሕይወቱ ያረፈ እርሱ ብቻ ነው። ከሰብአዊ ባሕርይ ፍላጎት የሞተ የተለየ
እሱ ነው» ይላል።
ቅዱስ ያሬድም ዮሐንስ ወንጌላዊ እንዳልሞተ ሲናገር «ዮሐንስ ድንግል
ዘኢጥዕመ ሞተ” -ሞትን ያልቀመሰ ዮሐንስ ድንግል» በማለት ይገልጠዋል።
ዮሐንስ ወልደ ነጐድጓድ ሞትን ባለመቅመሱ ከመላእክት ጋር ያነጻጽረዋል።
ቅዱስ ያሬድ ሲዘምርለትም እንዲህ ይላል «በንጽሕ ከመ መላእክት
ተሠርገወ ወእመዊት ከማሆሙ ሐይወ” -እንደ መላእክት በንጽሕና ተሸለመ እንደ
ነሱም ከሞት ሕያው ሆነ"»
ቅዱስ ያሬድ በሌላው ድርሰቱም እንዲህ ይላል «ንጽሐ መላእክት ለበስከ
እንዘ ሀሎከ በሥጋከ ወበእንተዝ ከመ መላእክት ሐዮከ" -በሥጋህ ሳለህ የመላእክትን
ንጽሕና ለበስህ ሰለዚህ እንደ መላእክት ሕያው ሆንህ /ድጓ ገጽ 192/።
ጥር አራት ቀን የዮሐንስን ታሪክ የመዘገበው ስንክሳርም እንዲህ ይላል
«የተመሰገነ የከበረ ዮሐንስ በዚህ ዓለም ዘጠና ዓመት ኖረ። እጅግም ሸመገለ። ግን
እንደወንድሞቹ ሐዋርያት በመሰየፍ ሞትን አልቀመሰም። ስለ ድንግልናው ስለ
ንጽሕናው ይህ ሆነ።»
ንባብ- ስለ እነዚህም የመሰከረ ይህንንም ጽፎ ያለ ይህ ደቀ መዝሙር ነው:
ምስክሩም እውነት እንደሆነ እናውቃለን" ኢየሱስም ያደረገው ብዙ ሌላ ነገር ደግሞ አለ:
ሁሉ በእያንዳንዱ ቢጻፍ ለተጻፉት መጻሕፍት ዓለም ራሱ ባልበቃውም ይመስለኛል /ቍ
24:25/
ኢየሱስ ይወደው
ይህንንም ጽፎ ያለ ይህ ደቀመዝሙር ነው/ቊ24
የነበረው ደቀመዝሙር እያለ ራሱን ሲገልጽ ቆይቶ ነበር" ያው ደቀመዝሙር ይህን
ወንጌል እንደጻፈ አሁን ያስረዳል። ማር ዮሐንስም ደቀመዝሙር የሚለው ራሱን
ያመለክታል ብሏል «ምስክሩም እውነት እንደሆነ እናውቃለን» ማለቱም «ከጌታችን
ከኢየሱስ ክርስቶስ ያልተለየ ስለሆነ ነው» ይላል።
ሁሉ በእያንዳንዱ ቢጻፍ ለተጻፉት መጻሕፍት ዓለም ራሱ ባልበቃቸውም
ይመስለኛል /ቊ25
የአንድምታ መተርጕማን ይህን ሲያብራሩ ጌታ ያደረገው ተአምር
እያንዳንዱ ቢጻፍ፡- ሰማይና ምድር ሰሌዳ /ብራና/ ቢሆኑ፣ ኣእባን/ደንጊያዎች
መራመሚያ/የብራና ማለስለሻ/ ቢሆኑ፣ አብሕርት/ባሕሮች/ ውቅያኖሶች ቀለም
ቢሆኑ፣ ዕፀዋት በምድር ላይ ያሉ እንጨቶች ሁሉ ብዕር ቢሆኑ፣ መላእክትና ደቂቀ
አዳም ጸሐፊዎች ቢሆኑ ጽፈው ባልፈጸሙትም ነበር» ብለው አትተዋል።
ቴዎፍሎስ የተባለ ሊቅም «ወንጌልን የጻፉ ደቀመዛሙርት ጌታችን
ያደረጋቸውን ብዙ ተአምራት እንደ ተዉ ዮሐንስም -ብዙ ተአምራትን ትቷል=
ዓለም ሊሰማው አይችልምና። ዓለም የተባሉትም ሰዎች ናቸው» ይላል።
374
ወስብሐት ለእግዚአብሔር፤ አነሣሥቶ ላስጀመረን አስጀምሮም
ላስፈጸመን ለእግዚአብሔር ክብር ምስጋና ይግባው አሜን።