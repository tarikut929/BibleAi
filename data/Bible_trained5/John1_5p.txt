ንባብ፡- ከዚህ በኋላ ኢየሱስ ከደቀመዛሙርቱ ጋር ወደ ይሁዳ አገር መጣ
በዚያም ከእነርሱ ጋር ተቀምጦ ያጠምቅ ነበር ዮሐንስም ደግሞ በሳሌም አቅራቢያ
በሂኖን በዚያ ብዙ ውኃ ነበርና ያጠምቅ ነበር። እየመጡም ይጠመቁ ነበር= ዮሐንስ
ገና ወደ ወኅኒ አልተጨመረም ነበርና
/ቍ22-24/።end
21 እውነትን የሚያደርግ ግን ሥራው በእግዚአብሔር ተደርጎ እንደ ሆነ ይገለጥ ዘንድ ወደ ብርሃን ይመጣል።
22 ከዚህ በኋላ ኢየሱስ ከደቀ መዛሙርቱ ጋር ወደ ይሁዳ አገር መጣ፥ በዚያም ከእነርሱ ጋር ተቀምጦ ያጠምቅ ነበር።
በዚያም ከእነርሱ ጋር ተቀምጦ ያጠምቅ ነበር/ቊ22 ደቀመዛሙርቱ
ያጠምቁ ነበር እንጂ ኢየሱስ ክርስቶስ እንደ ዮሐንስ የንስሃ ጥምቀት
አላጠመቀም። አማናዊው ልጅነት የሚያሰጠው ጥምቀትም በዕለተ አርብ
ከጌታችን ጎን ውኃ ከመፍሰሱ በፊት አልተሰጠም። በምዕራፍ አራት ቍጥር
ሦስት ላይ «ዳሩ ግን ደቀ መዛሙርቱ እንጂ ኢየሱስ ራሱ አላጠመቀም»
ይላል" የአንድምታ መተርጕማንም «የሐዋርያትን ለእርሱ ሰጥቶ መናገር
ነው እንጂ እርሱስ አላጠመቀም» ብለዋል።
ማር ዮሐንስም፡የጌታችን ደቀ መዛሙርት ያጠምቁ ነበር" ጥምቀታቸውም ሰዎችን ወደ
መድኃኒታችን ወደ ኢየሱስ ክርስቶስ ይስብ ነበር" የጌታችን ደቀ መዛሙርት
ማጥመቅ ከጀመሩ በኋላም ዮሐንስ ማጥመቁን አላቋረጠም" ሰዎችን እያነሣሣ
ለጌታችን እንዲታዙ ያደርግ ነበርና በዮሐንስና በጌታችን ደቀ መዛሙርት
ጥምቀት መካከልም ልዩነት አልነበረም» በማለት ያጠመቁት ደቀመዛሙርቱ
መሆናቸውን ይገልጣል።
ሄኖን- ምንጮች ማለት ነው ይላል የመጽሐፍ ቅዱስ መዝገበ ቃላት።
ሄኖን ለኢየሩሳሌም ቅርብ የሆነ ብዙ ውኃ የሚገኝበት ቦታ ነው። ዮሐንስ
ገና ወደ ወኅኒ አልተጨመረም ነበርና የሚለው ቃል፡- ዮሐንስ በሄሮድስ
ከመታሰሩ በፊት በሄኖን ያጠምቅና ያስተምር እንደነበር ያስረዳናል።
ስለማንጻት የተደረገ ክርክር
በአይሁድ መካከል
ንባብ፡- ስለዚህም በዮሐንስ ደቀ መዛሙርትና
ስለማንጻት ክርክር ሆነ። ወደ ዮሐንስም መጥተው መምህር ሆይ በዮርዳኖስ ማዶ
ከአንተ ጋር የነበረው አንተም የመሰከርህለት እነሆ እርሱ ያጠምቃል ሁሉም ወደ
እርሱ ይመጣሉ አሉት 
/ቍ25-26/።end
በዮሐንስ ደቀመዛሙርትና በአይሁድ መካከል ስለ ማንጻት
23 ዮሐንስም ደግሞ በሳሌም አቅራቢያ በሄኖን በዚያ ብዙ ውኃ ነበርና ያጠምቅ ነበር፥
24 እየመጡም ይጠመቁ ነበር ዮሐንስ ገና ወደ ወኅኒ አልተጨመረም ነበርና።
እግዚአብሔር መንፈሱን ሰፍሮ አይሰጥምና/ቊ24 እግዚኣብሔር
መንፈሱን ሰፍሮ አይሰጥምና ማለት ጸጋ እግዚአብሔር ለሰው ልጆች
የሚሰጠው በከፊል፣ በመጠን፣ በመስፈርት ሲሆን አምላክ ለሆነ ሥጋ ግን
እግዚአብሔራዊ ጸጋ አልተከፈለበትም ማለት ነው። ኢየሱስ ክርስቶስ ሰው
ቢሆንም የተወሰነ ጸጋ ያለው ሳይሆን የፍጹም ጸጋ ባለቤት ነው ማለት ነው።
«ፍጹመ ጸጋ ወጽድቅ ኢየሱስ ክርስቶስ/ በጸጋና በጽድቅ ፍጹም ነው»
እንዳለ ቅዱስ ያሬድ።
ዮሐንስ አፈወርቅም «የመንፈስ ቅዱስ ሥራ ሁሉ በለበሰው ሥጋ
ገንዘቡ ነውና። እግዚአብሔር አብ ሕይወቱ መንፈስቅዱስን በልክ በመጠን
የሰጠው አይደለምና። የመንፈስቅዱስ ሥራ ሁሉ ገንዘቡ ነው» ይላል /ዮሐ
አፈ. ድር 15 ቍ91 ገጽ 288/።
25 ስለዚህም በዮሐንስ ደቀ መዛሙርትና በአይሁድ መካከል ስለ ማንጻት ክርክር ሆነ።
ክርክር ሆነ/ቊ25 ዮሐንስ እነሆ የእግዚአብሔር በግ ብሎ ኢየሱስ
ክርስቶስን ካስተዋወቀው በኋላ የኢየሱስ ክርስቶስ ተከታዮች እየበዙ የዮሐንስ
ተከታዮች እያነሱ ሄደዋል" ከዮሐንስ ሲማሩና ሲጠመቁ የነበሩትም ወደ
ኢየሱስ ክርስቶስ ጉባኤ እየሄዱ ይማሩ ነበር" የዮሐንስ ደቀ መዛሙርትም
ማስተማርና ማጥመቅ የሚገባው ለእኛ መምህር ነው እንጂ ሕዝቡ ወደ ሌላ
መሄድ የለባቸውም ብለው ተከራከሩ# ወደ ኢየሱስ ክርስቶስ ጉባኤ የሚሄዱት
አይሁድም ማጥመቅ ማስተማር የሚገባው ዮሐንስ ለመሰከረለት ለኢየሱስ
ክርስቶስ ነው በማለት ይከራከሩ ነበር። ስለሆነም ክርክሩ የተካሄደው በዮሐንስ
ደቀመዛሙርትና በአይሁድ መካከል ነው።
የዮሐንስ ደቀ መዛሙርት ሄደው ብዙ ሕዝብ ወደ ኢየሱስ ክርስቶስ
እንደሚሄድና እንደሚማር ለዮሐንስ ነገሩት። ዮሐንስም ማስተማር የሚገባው
የመምህርነት ባለቤት ኢየሱስ ክርስቶስ መሆኑን በመመስከር ክርክራቸውን
አስቆመው።
የግእዝ በግእዝ ትርጓሜን የተረጐሙ ሊቃውንት እንዲህ ይላሉ «የዮ
ሐንስ ደቀ መዛሙርት የመምህራቸውን የዮሐንስን ጥምቀት ያመሰግኑ ነበር።
አይሁድም የብሉይ ኪዳንን ጥምቀት ያከብሩ ነበር" ሁለቱም ስለ ጌታችን
ጥምቀት ከመመራመር ላይ ደረሱ" የጌታችን ጥምቀት እንደማታስፈልግ
ተስማሙ።ከዚህ በኋላ በቅንዓት መንገድ ወደ ዮሐንስ መጥተው ጌታችን
እንደሚያጠምቅ ነገሩት።»
የግእዝ በግእዝ ትርጓሜ ወንጌልን የተረጐሙት ሊቃውንት እደሚሉት የዮሐንስ
ደቀ መዛሙርትና አይሁድ ኢየሱስ ክርስቶስን ለመክሰስ ወደ ዮሐንስ ሄደዋል
ስለ ሁለተኛው የዮሐንስ ምስክርነት
ንባብ ዮሐንስ መለሰ እንዲህ ሲል- ከሰማይ ካልተሰጠው ሰው አንዳች ሊቀበል
አይችልም" እናንተ- እኔ ክርስቶስ አይደለሁም ነገር ግን ከእርሱ በፊት ተልኬአለ
እንዳልሁ ራሳችሁ ትመሰክሩልኝአላችሁ ሙሽራይቱ ያለቺው እርሱ ሙሽራ ነው
ቆሞ የሚሰማው ሚዜው ግን በሙሽራው ድምጽ እጅግ ደስ ይለዋል" እንግዲህ ይህ
ደስታዬ ተፈጸመ" እርሱ ሊልቅ እኔ ግን ላንስ ያስፈልጋል 
/ቍ27-30/።end
26 ወደ ዮሐንስም መጥተው። መምህር ሆይ፥ በዮርዳኖስ ማዶ ከአንተ ጋር የነበረው አንተም የመሰከርህለት፥ እነሆ፥ እርሱ ያጠምቃል ሁሉም ወደ እርሱ ይመጣሉ አሉት።
27 ዮሐንስ መለሰ፥ እንዲህ ሲል። ከሰማይ ካልተሰጠው ሰው እንዳች ሊቀበል አይችልም።
ከሰማይ ካልተሰጠው ሰው አንዳች ሊቀበል አይችልም /ቊ27 ከሰማይ
ካልተሰጠው ማለት ከእግዚአብሔር ካልተፈቀደለት ማለት ነው።የዮሓንስ
ደቀመዛሙርት ለምን ኢየሱስ ክርስቶስ ያስተምራል ለምንስ ያጠምቃል
የሚል አሳብ በውስጣቸው ስለያዙ የመምህርነት ጸጋ ከእግዚአብሔር ዘንድ
ያልተሰጠው ሰው ማስተማር እንደማይችል ዮሐንስ አስረዳቸው።
28 እናንተ። እኔ ክርስቶስ አይደለሁም፥ ነገር ግን። ከእርሱ በፊት ተልኬአለሁ እንዳልሁ ራሳችሁ ትመሰክሩልኛላችሁ።
29 ሙሽራይቱ ያለችው እርሱ ሙሽራ ነው፤ ቆሞ የሚሰማው ሚዜው ግን በሙሽራው ድምጽ እጅግ ደስ ይለዋል። እንግዲህ ይህ ደስታዬ ተፈጸመ።
ሙሽራይቱ/ቊ29 መእመናን ናቸው። ብዙ ጊዜ መእመናን በሙሽሪት
ይመሰላሉ። ዮሐንስ በራእዩ እንዲህ ይላል- የበጉንም ሚስት ሙሽራይቱን
አሳይሃለሁ ብሎ ተናገረኝ /ራእ 21÷9/ ምእመናንን ማለቱ ነው# ጥበበኛው
ሰሎሞንም ሕዝበ እስራኤልን ሙሽራ በማለት ይገልጣቸዋል/መኃ 4÷ 12=
ሙሽራ፡- ኢየሱስ ክርስቶስ ነው" በወንጌል ራሱን በሙሽራ እየመሰለ
አስተምሯል" «ሚዜዎች ሙሽራው ከእነርሱ ጋር ሳለ ሊያዝኑ ይችላሉን?
ነገር ግን ሙሽራው ከእነርሱየሚወሰድበት ወራት ይመጣል» ማቴ 9÷15 «
በዚያን ጊዜ መንግሥተ ሰማያት መብራታቸውን ይዘው ሙሽራውን ሊቀበሉ
የወጡ አሥር ቆነጃጅትን ትመስላለች» /ማቴ 25÷1 25÷5፡25÷6፡25÷10
እንዲል።
ነቢዩ ዳዊትም «እርሱም እንደ ሙሽራ ከእልፍኝ ይወጣል» /መዝ
18÷5/ በማለት ኢየሱስ ክርስቶስን ከሙሽራ ጋር አነጻጽሮታል።
የግእዝ በግእዝ ትርጓሜ ወንጌልን የተረጐሙ አበው «ዮሐንስ ኢየሱስ
ክርስቶስን ሙሽራ ብሎ የሰየመው ሕዝቡ እንዲወዱትና እንዲከተሉት
ነው። ቤተ ክርስቲያንንም ሙሽራይቱ የሚላት- ከክርስቶስ ጋር በአንድነት
ስለምትኖር ነው» ብለው ተርጕመዋል።
ቆሞ የሚሰማው ሚዜው በሙሽራው ድምፅ እጅግ ደስ ይለዋል
ቊ29 ዮሐንስ መጥምቅ ራሱን በሚዜ መስሎ ያስተምራል። ሚዜ የሙሽሪት
ባል ሊሆን አይችልም" ሙሽራውንና ሙሽሪትን ያጅባል እንጂ እርሱ
አላገባም። የሙሽሮች ሠርግ እንዲደምቅ ማድረግ ግን የሥራ ድርሻው ነው።
ዮሐንስም «እነሆ የዓለምን ኃጢአት የሚያስወግድ የእግዚአብሔር በግ»
በማለት ክርስቶስን ከምእመናን ጋር አስተዋወቀ እንጂ እኔ ክርስቶስ ነኝ
አላለም። የሥራ ድርሻው ክርስቶስን ከምእመናን ጋር ማገናኘት ነበር«እኔ
የጫማውን ጠፍር ልፈታ የማይገባኝ ከእኔ በኋላ የሚመጣው ከእኔ ይልቅ
የሚከብር ይህ ነው» ብሎ በሙሽራ የመሰለውን የክርስቶስን ክብር ገለጠ።
የግእዝ በግእዝ ትርጓሜ ወንጌል ላይ «ዮሐንስ መጥምቅ ሕዝቡ ሙ
ራውን ኢየሱስ ክርስቶስን በመከተላቸው ደስ ይለዋል" ሕዝቡ ወደ ኢየሱስ
ክርስቶስ እንዲሳቡ ፈቃዱ ነውና»ተብሎ ተተርጕሟል" ማር ዮሐንስም
«በመጀመሪያ የጫማውን ጠፍር ልፈታ የማይገባኝ ብሎ ነበር። አሁን ራሱን
የሙሽራው ሚዜ ማለቱ ደስታውን፣ ፍቅሩን መቀበሉን /የደስታው ተሳታፊ
መሆኑን/ ያመለክታል» ይላል።
30 እርሱ ሊልቅ እኔ ግን ላንስ ያስፈልጋል።
ይህ ደስታዬ ተፈጸመ/ቊ30 ሚዜ ደስ የሚሰኘው የሠርጉ ዕለት ብቻ
ነው። የሙሽራውና የሙሽሪት ደስታ ግን ይቀጥላል" በሚዜ የተመሰለው
ዮሐንስም የማስተማርና የማጥመቅ ጊዜዬ ተፈጸመ ይላል። ከዚህ በኋላ
የሚያስተምር፣የሚገሥጽ ክርስቶስ ነው። የእኔ ጉባኤ እየጠበበ፣ የክርስቶስ
ጉባኤ ግን ለዘለዓለም እየሰፋ ይሄዳል ማለቱ ነው።