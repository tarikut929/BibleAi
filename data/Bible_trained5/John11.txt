ንባብ፡- ከማርያምና ከእኀትዋ ከማርታ መንደር ከቢታንያ የሆነ አልዓዛር
የሚባል አንድ ሰው ታሞ ነበር።ማርያምም ጌታን ሽቱ የቀባችው እግሩንም በጠጉር
ያበሰችው ነበረች።ወንድምዋም አልዓዛር ታሞ ነበር ስለዚህ እኅቶቹ-- ጌታ ሆ
እነሆ የምትወደው ታሞአል ብለው ወደ እርሱ ላኩ። ኢየሱስም ሰምቶ- ይህ እመg
የእግዚአብሔር ልጅ በእርሱ ይከብር ዘንድ ስለ እግዚአብሔር ክብር ነው እንጂ
ለሞት አይደለም አለ/ቍ 1-4/
ቢታንያ-የመጽሐፍ ቅዱስ መዝገበ ቃላት ከኢሩሳሌም በስተምሥራ
አምስት ኪ.ሜትር የሚርቅ ነው ይለዋል /ም 12÷ቍ አንድንም ይመልከቱ/።
ማርያምና ማርታ-ከወንድማቸው ከአልዓዛር ጋር በጌታችን በኢየሱስ
ክርስቶስ ያመኑ ሰዎች ናቸው: ጌታችንና ደቀ መዛሙርቱ ወደ ቤታቸው በሄዱ
ጊዜ ማርታ ለጌታችን ለመድኃኒታችን ለኢየሱስ ክርስቶስና ለደቀመዛሙርቱ
ምግብ በማዘጋጀት ታገለግል ነበር።ማርያምም የወንጌሉን ትምህርት ከልቧ
ትከታተል እንደነበር ጌታችን መስክሮላታል /ሉቃ 10÷38-42/#
ጌታ ሆይ እነሆ የምትወደው ታሟል ብለው ወደ እርሱ ላኩ/
ቊ3 የታመመው የማርያምና የማርታ ወንድም አልዓዛር ነው።እኅቶቹ ወደ
ጌታችን መላካቸው የታመመውን ወንድማቸውን እንደሚፈውሰው አምነው
ነው። ብዙ በሽተኞችን ሲፈውስ አይተውታልና በችሎታው አልተጠራጠሩም።
ማር ዮሐንስ «ማርያምና ማርታ ክርስቶስን እጅግ ሲወዱት ለምን?
ፈጥነው ወደእርሱ አልመጡም?ለምን መልእክተኞችን ላኩ ብሎ ይጠይቅና
ራሳቸው ወደ ጌታችን ያልመጡት ስለፍራታቸው ነው። ሴቶች ፈሪዎች
ናቸው ይልቁንም በመከራ ጊዜ ይደነግጣሉና» ይላል።
የእግዚአብሔር ልጅ በእርሱ ይከብር ዘንድ/ቊ4 የእግዚአብሔር
ልጅ ኢየሱስ ክርስቶስ አልዓዛርን በማንሣት የአምላክነት ክብሩን ይገልጥ
ዘንድ ነው እንጂ አልዓዛር የታመመው ሙቶ ሊቀር አይደለም ማለቱ
ነው።እንደሚያነሣው ስለሚያውቅ ይህ እመም ለሞት አይደለም ይላል።
ስለ እግዚአብሔር ክብር/ቊ4 እግዚአብሔር አብም በልጁ በኢየሱስ
ክርስቶስ ህልው ሆኖ/ያለ ሆኖ/ አልዓዛርን በማንሣት እንዲገለጥ ነው እንጂ
አልዓዛር ሙቶ ሊቀር አይደለም። እዚህ ላይ ኢየሱስ ክርስቶስ በአልዓዛር
ትንሣኤ የእርሱ ክብርና የአብ ክብር እንደሚገለጥ ነግሮናል።
አንድ መተርጕም ደግሞ«የእግዚአብሔር ልጅ በእርሱ ይከብር
ዘንድ» ካለ በኋላ «ስለ እግዚአብሔር ክብር» ማለቱ፡-«አብ እና ወልድ
መለኮት፣በባሕርይ፣ በክብር አንድ መሆናቸውን ያመለክታል»ይላል። የግእዝ
በግእዙን ትርጓሜ ይመልከቱ።
ንባብ፡- ኢየሱስም _ ማርታንና እኅቷን አልዓዛርንም ይወድ ነበር።
እንደታመመም በሰማ ጊዜ ያንጊዜ በነበረበት ስፍራ ሁለት ቀን ዋለ ከዚህም በኋላ
ለደቀ መዛሙርቱ - ወደ ይሁዳ ደግሞ እንሂድ አላቸው። ደቀ መዛሙርቱ መምህር
ሆይ አይሁድ ከጥቂት ጊዜ በፊት ሊወግሩህ ይፈልጉ ነበር- ደግሞም ወደ ዚያ
ትሄዳለህን? አሉት። ኢየሱስም መልሶ - ቀኑ አሥራ ሁለት ሰዓት አይደለምን?
በቀን የሚመላለስ ቢኖር የዚህን ዓለም ብርሃን ያያልና አይሰናከልም በሌሊት
የሚመላለስ ቢኖር ግን ብርሃን በእርሱ ስለሌለ ይሰናከላል አላቸው /ቍ 5-10/።
ማርታንና እኅቷን አልዓዛርንም ይወድ ነበር/ቊ5
ጌታችን እነዚህን ሰዎች እንዴት ወደዳቸው ከተባለ? የሃይማኖታቸውን
ጽናት፣ የሥነ ምግባራቸውን ውበት አይቶ ነው የወደዳቸው። ጌታችን
ሰዎችን በባለጸግነታቸው፥በምሁርነታቸው ወይም ባለ ሥልጣን በመሆናቸው
አይወድም። የፍቅር መሥፈርቱ እንዲህ ቢሆን ኖሮ ከፈሪሳውያንና ከጻፎች፣
ከሊቃነ ካህናትም ጋር ይወዳጅ ነበር።
ኢየሱስም
በነበረበት ስፍራ ሁለት ቀን ዋለ/ቊ6 ጌታችን ኢየሱስ ክርስቶስ
አልዓዛርን ከበሽታው ሊፈውሰው አልፈለገም። መታመሙን እንደሰማ ዕለቱን
አለመሄዱ፣ ከሞተ በኋላ መሄዱ ከመቃብር ሊያወጣው ስለፈለገ ነው። አልዓዛርን
ከመቃብር አውጥቶ አምላክነቱን መግለጥ ፈቃዱ ስለ ሆነ ነው። ጌታችን
የአልዓዛርን መታመም ከመልእክተኞች የሰማው ረቡዕ ቀን ነው። አልዓዛርም
የሞተው ረቡዕ ነው። መልእክተኞቹ ግን ለጌታችን የነገሩት መታመሙን
ነበር። መልእክተኞቹ ለሕማሙ ከተላኩ በኋላ ሞቷል ማለት ነው።
አንድምታ ትርጓሜያችን «ጌታችን የአልዓዛርን መታመም ረቡዕ ቀን
ሰምቶ፣ ሐሙስና ዐርብ በነበረበት ስፍራ ቆይቶ፣ ቅዳሜ ደርሶ አንሥቶታል»
በማለት ይተርካል።
ማር ዮሐንስም«ጌታችን በነበረበት ስፍራ ሁለት ቀን ዋለ» ይላልና እንዴት
አራት ቀን ይሆናል? ይልና ሲመልስ«የመጀመሪያው ቀን መታመሙን የሰማበት
ነው። ከዚህ በኋላ ሁለት ቀን ዋለ።አራተኛው ቀን የሄደበት ነው» ይላል።
ማር ኤፍሬም ደግሞ ጌታችን በፍጥነት ወደ አልዓዛር አለመሄዱን
ሲያደንቅ «የአልዓዛር ተግባር ከበሽተኞች ሁሉ የተለየና እንግዳ ነገር ነው።
ለበሽተኛ ደዌው በጸናበት ጊዜ ከመሞቱ በፊት ባለመድኃኒቱን በፍጥነት
ይፈልጉለታል። ሳይሞት ይፈውሰው ዘንድ። የአልዓዛር ባለ መድኃኒት ግን
ከሰማ በኋላ እስከ አራት ቀን ድረስ ዘገየ፣ ከዚያ በኋላ ለመፈወስ ይደርሳል»
ይላል።
ቀኑ አሥራ ሁለት ሰዓት አይደለምን?ቊ9 የቀኑ ሰዓት ሳያልፍ
የሌሊቱ ሰዓት እንደማይመጣ የምሞትበት ጊዜ ሳይደርስ አይሁድ በደንጊያ
አይወግሩኝም አይገድሉኝም ማለቱ ነው።
በቀን የሚመላለስ ቢኖር የዚህን ዓለም ብርሃን ያያልና አይሰናከልም/
ቊ9 የዚህ ዓለም ብርሃን የሚለው ራሱን ነው /ም 12 46/ ደቀ መዛሙርቱ
ወደ ይሁዳ መሄዱን የፈሩት አይሁድ ይገድሉናል የሚል ስጋት ስለአደረባቸ
ነበር" የዚሀ ዓለም ብርሃን እኔ በዚህ ዓለም ከእናንተ ጋር እያለሁ አሁድ
አይገድሏችሁም ሲላቸው ነው።
አይሻዳድ- ቀን የሚለው ትምህርቱን፣ ዕውቀቱን ነው። ከእርሱ የሚሠወር
የለምና" አይሁድም ያለ ፈቃዱ አይዙትምና" «በሌሊት የሚመላለስ
ቢኖር ግን ብርሃን በእርሱ ስለሌለ ይሰናከላል» ሲልም፡- ሌሊት የሚለው
የደቀመዛሙርቱን የአእምሮአቸውን መጨለም ነው፣ ያለፈቃዱ እንደሚሞት
መገመታቸውን፣ መጠራጠራቸውንም ነው ብሏል።
በሌሊት የሚመላለስ/ቊ10 በክህደት፣ በድንቁርና የሚኖር፣ 0ኢየሱስ
ክርስቶስ የማያምን ይሰናከላል።
ወደ ቢታንያ ስለ መሄዱ
ንባብ፡- ይህን ተናገረ ከዚህም በኋላ፡- ወዳጃችን አልዓዛር ተኝቷል ነገር
ግን ከእንቅልፉ ላስነሣው እሄዳለሁ አላቸው። እንግዲህ ደቀ መዛሙርቱ፡- ጌታ ሆይ
ተኝቶስ እንደሆነ ይድናል አሉት። ኢየሱስ ስለሞቱ ተናግሮ ነበር እነርሱ ግን ስለ
እንቅልፉ መተኛት እንደተናገረ መሰላቸው። እንግዲህ ያን ጊዜ ኢየሱስ በግልጥ
አልዓዛር ሞተ። እንድታምኑም በዚያ ባለመኖሬ ስለ እናንተ ደስ ይለኛል። ነገር ግን
ወደ እርሱ እንሂድ አላቸው። ስለዚህ ዲዲሞስ የሚሉት ቶማስ ለባልንጀሮቹ ለደቀ
መዛሙርት፡- ከእርሱ ጋር እንሞት ዘንድ እኛ ደግሞ እንሂድ አለ /ቍ 11-16/።
ነገር ግን ከእንቅልፉ ላስነሣው እሄዳለሁ/ቊ11 ጌታችን ኢየሱስ
ክርስቶስ የአልዓዛርን ሞት እንቅልፍ በማለት ገለጠው። በብሉይ ኪዳንም
ሞት በእንቅልፍ ይገለጥ ነበር" የሚከተሉትን ጥቅሶች እንመልከት «ዳዊትም
ከአባቶቹ ጋር አንቀላፋ በዳዊትም ከተማ ተቀበረ /1ኛ ነገ 2÷10/። ሰሎሞንም
ከአባቶቹ ጋር አንቀላፋ በአባቱም በዳዊት ከተማ ተቀበረ /1ኛ ነገ 11÷43
14÷20/። «ሮብአምም ከአባቶቹ ጋር አንቀላፋ /1ኛ ነገ 14÷31 16÷28 2ኛ
ነገ 8÷24 10÷35/። እንቅልፍና ሞት ተመሳሳይ ናቸው። ማንቀላፋታችን
ሞታችንን ሲያሳስበን መንቃታችን ደግሞ ትንሣኤያችንን ያሳስበናል።
እንድታምኑም በዚያ ባለመኖሬ ስለ እናንተ ደስ ይለኛል/
ቊ15ኢየሱስ ክርስቶስ በቢታንያ ባለመኖሩ በሁለት መንገድ አምላክነቱን
ይገልጣል።
1ኛ የአልዓዛርን ሞት ማንም ሳይነግረው ማወቁ ደቀ መዛሙርቱ
በአምላክነቱ እንዲያምኑ ያደርጋቸዋል።
2ኛ በቢታንያ ኖሮ ቢሆን አልዓዛር ወዳጁ ነውና በበሽታ ሲሠቃይ
እያየ አይታገሥም። ይፈውሰው ነበር" አምላካዊ ችሎታውም በሽተኛውን
መፈወስ ይወሰን ነበር። በዚያ ባለመኖሩ ግን አልዓዛር ከሞተና ከተቀበረ
አራት ቀን በኋላ ደርሶ የአራት ቀን ምውት በማስነሣት አምላካዊ ሥልጣኑ
በሚያስደንቅ ሁኔታ ተገልጦአል።
ከእርሱ ጋር እንሞት ዘንድ እኛ ደግሞ እንሂድ/ቊ16 ቶማስ ወደ
ይሁዳ ከሄድን አይሁድ ይገድሉናል ብሎ ፈርቷል። አንድም የአልዓዛርን ሞት
ሲሰማ ሞትን ኣስታወሰው። ብዙ ጊዜ የምንሞት መሆናችን የምናስታውሰው
ሰው ሞተ ሲባል ነውና" ቶማስ ትንሣኤሙታን የለም የሚሉት የሰዱቃውያን
ወገን እንደሆነ ይነገራል /ዮሐ 20÷25/። አንድምታውን ይመልከቱ። ከጓደኞቹ
ደቀ መዛሙርት በተለየ ሁኔታ የሞት ጉዳይ የሚያስፈራው ትንሣኤ ሙታንን
ስለሚጠራጠር ነው።
ማር ዮሐንስም ፡- ቶማስ ይህን ቃል የተናገረው ከጽናቱ የተነሣ ሳይሆን
ከፍራቱ የተነሣ ነው። ከመንፈስ ቅዱስ መውረድ በኋላ ግን ሌላ ሰው ሆነ
(ደፋር ሆነ) ወደ ሀገረ ስብከቱ ሂዶ ብዙ ቦታዎችን እየዞረ እስተማረ።
አውሬዎችን፣ አንበሶችን የጽርዕን ነገሥታት አልፈራም ይላል።
የግእዝ በግእዙ ትርጓሜ ላይ አንድ መተርጕም ግን ከተገለጠው
የተለየ ትርጓሜ ተርጕሟል «ሁሉም ደቀ መዛሙርት ከእርሱ ጋር/ከጌታችን
ጋር/ መሄድን ፈርተዋልና ቶማስ በምክሩ አጸናቸው። ከእርሱ ከመለየት
ብንሞት ይሻለናል በማለት ፍቅሩን ገለጠ። እንሞት ዘንድ ማለቱ እኛም
ነፍሳችን እንስጥ ማለቱ ነው» ብሏል።
ትንሣኤ እና ሕይወት ስለ መሆኑ
ንባብ- ኢየሱስም በመጣ ጊዜ በመቃብር እስከ አሁን አራት ቀን ሆኖት
አገኘው። ቢታንያም አሥራ አምስት ምዕራፍ ያህል ለኢየሩሳሌም ቅርብ ነበረች።
ከአይሁድም ብዙዎች ስለ ወንድማቸው ሊያጽናኑአቸው ወደ ማርታና ወደማርያም
መጥተው ነበር።ማርታም ኢየሱስ እንደመጣ በሰማች ጊዜ ልትቀበለው ወጣች
ማርያም ግን በቤት ተቀምጣ ነበር። ማርታም ኢየሱስን ጌታሆይ አንተ በዚህ ኖረህ
ብትሆን ወንድሜ ባልሞተም ነበር" አሁንም ከእግዚአብሔር የምትለምነውን ሁሉ
እግዚአብሔር እንዲሰጥህ አውቃለሁ አለችው። ኢየሱስም ወንድምሽ ይነሣል አላት።
ማርታም በመጨረሻው ቀን በትንሣኤ እንዲነሣ አውቃለሁ አለችው" ኢየሱስም፡
- ትንሣኤና ሕይወት እኔ ነኝ የሚያምንብኝ ቢሞት እንኳ ሕያው ይሆናል ሕያው
የሆነም የሚያምንብኝም ሁሉ ለዘለዓለም አይሞትም ይህን ታምኚያለሽን? አላት።
እርስዋም - አዎን ጌታ ሆይ አንተ ወደ ዓለም የሚመጣው ክርስቶስ የእግዚአብሔር
ልጅ እንደሆንህ እኔ አምናለሁ አለችው/ ቍ 17-27/።
ምዕራፍ- ማረፊያ ማለት ነው" ሰው ለተወሰነ ጊዜ ሩጦ የሚያርፍበት
ወይም ከባድ ሸክም የተሸከመ ሰው የሚያርፍበት የቦታ ርቀት አንድ ምዕራፍ
ይባላል። በአሁኑ አለካክ 15 ኪሎ ሜትር የሚያህል ነው።
ክእግዚአብሔር የምትለምነውን ሁሉ እግዚአብሔር እንዲሰጥህ
እንጂ እርሱ ሙታንን ማንሣት እንደሚችል አላመነችም።ትሩፋት የሚሠራ ደግ
አውቃለሁ/ቊ22 ማርታ ኢየሱስ ክርስቶስ ወደ እግዚአብሔር እንዲጸልይላት
ሰው፣ ደግ ነቢይ ይመስላት ነበር እንጂ አምላክነቱን አላመነችም።ወንድምሽ
ይነሣል ሲላት እንኳ ስለመጨረሻው ስለታን ትንሣኤ የነገራት መስሎአi
ነበር። ማርታ «ጌታ ሆይ አንተ ወደ ዓለም የሚመጣው ክርስቶስ የእግዚአብሔር
ልጅ እንደ ሆንህ እኔ አምናለሁ» ብላ ነበር። የእግዚአብሔር ልጅ ክርስቶስ
መሆኑን አምና እርሱ ራሱ እግዚአብሔር መሆኑን ግን አላመነችም። ወደ
እግዚአብሔር እንደሚለምን እየገለጠች ነውና።የእግዚአብሔር ልጅ የክርስቶስ
ማንነትም አልገባትም ነበር።
ማር ዮሐንስም «ቸር ሰው እንደ ሆነ ገምታ አምላክነቱን ተጠራጥራ
ካለ በኋላ ወንድምሽ ይድናል በማለቱ መለመን እንደማይፈልግ ገለጠላት»
ይላል።
ትንሣኤና ሕይወት እኔ ነኝ/ቊ25 እርሱ ራሱ ትንሣኤና ሕይወት
መሆኑንና ወንድሟን አሁን ማስነሣት የሚቻለው መሆኑን ገለጠላት።
የሚያምንብኝ ቢሞት እንኳ ሕያው ይሆናል/ቊ26 እንደ አልዓዛር
ሥጋዊ ሞት የሚሞት በትንሣኤ ሕያው ይሆናል ማለት ነው።
የሚያምንብኝም ሁሉ ለዘለዓለም አይሞትም/ቊ26 በኢየሱስ ክርስቶስ
የሚያምን ሁሉ ሞቱ ጊዜያዊ ሕይወቱ ዘላለማዊ ነው።
ንባብ፡- ይህንም ብላ ሄደች እኅትዋንም ማርያምን በስውር ጠርታመምህር መጥቶአል ይጠራሽማል አለቻት። እርስዋም በሰማች ጊዜ ፈጥና ተነሣች
ወደ እርሱም መጣች። ኢየሱስም ማርታ በተቀበለችበት ስፍራ ነበረ እንጂ ገና ወደ
መንደሩ አልገባም ነበር። ሲያጽናኑአት ከእርስዋም ጋር በቤት የነበሩ አይሁድም
ማርያም ፈጥና እንደተነሣችና እንደወጣች ባዩ ጊዜ ወደ መቃብር ሄዳ በዚያ
ልታለቅስ መስሎአቸው ተከተሉአት። ማርያምም ኢየሱስ ወደ አለበት መጥታ
ባየችው ጊዜ በእግሩ ላይ ወድቃ ጌታ ሆይ አንተ በዚህ ኖረህ ብትሆን ወንድሜ
ባልሞተም ነበር አለችው /ቍ 28-32/።
እኅትዋን ማርያምን በስውር ጠርታ/ቊ28
ኃዘንተኞች መካከል ስለነበረች የኢየሱስ ክርስቶስን መምጣት ለብቻዋ
በብዙ አልቃሾች፣
ነገረቻት።
«በስውር
የግእዝ በግእዝ ትርጓሜ ወንጌል ላይ አንድ መተርጕም
መጥራቷ አይሁድ ጌታችንን ከመጥላታቸው የተነሣ ነው» ይላል። ማር ዮሐንስ
ግን ማርታንና ማርያምን ለማረጋጋት የተቀመጡት ሕዝብ እንዳይታወኩ
ነው» ብሏል።
እርሷም በሰማች ጊዜ ፈጥና ተነሣች/ቊ29 ማር ዮሐንስ «ማርያም
ለለቅሶ የተሰበሰቡትን ሕዝብ ትታ በፍጥነት መምጣቷ የሃይማኖቷን ጽናት
ያመለክታል» ብሏል።
በእግሩ ላይ ወድቃ/ቊ32 የግእዝ በግእዝ ትርጓሜ ወንጌል «ማርያም
በጌታችን እግር ላይ መውደቋ ከማርታ ይልቅ አብዝታ ጌታችንን
እንደምትወደው ያመለክታል» ይላል።
ጌታ ሆይ አንተ በዚህ ኖረህ ብትሆን ወንድሜ ባልሞተም ነበር/
ቊ32 ማርታ የተናገረችውን ቃል ማርያም ደገመችው። ስለ ኢየሱስ
ክርስቶስ ያላቸው ግንዛቤ ተመሳሳይ መሆኑን ያሳያል። ጌታችን በሽተኞችን
እንደሚፈውስ እንጂ ሙታንን የማንሣት ችሎታ እንዳለው አላመኑም።
ኢየሱስ ክርስቶስ የእግዚአብሔር ልጅ እግዚአብሔር መሆኑን አልተረዱም።
የግእዝ በግእዝ ትርጓሜ ወንጌልን የተረጐሙ አበው «የሁለቱን ሴቶች
አለማመን ሲገልጡ፡- ሴቶችስ ይቅርና ሐዋርያት ዕንኳ ከመንፈስ ቅዱስ
መውረድ በፊት የክርስቶስን ተግባር አያውቁም ነበር»ብለዋል።
ስለ አልዓዛር ሞት ማልቀሱ
ንባብ፡- ኢየሱስም እርሷ ስታለቅስ ከእርስዋም ጋር የመጡት አይሁድ
ሲያለቅሱ አይቶ በመንፈሱ አዘነ በራሱም ታወከ፡ ወዴት አኖራችሁት? አለም=
እነርሱም ጌታ ሆይ መጥተህ እይ አሉት። ኢየሱስም እንባውን አፈሰሰ። ስለዚህ
አይሁድ እንዴት ይወደው እንደነበር እዩ አሉ" ከእነርሱ ግን አንዳንዶቹ ይህ
የዕውሩን ዓይኖች የከፈተ ይህን ደግሞ እንዳይሞት ያደርግ ዘንድ ባልቻለም ነበርን?
ኣሉ /ቍ 33-37/።
በመንፈሱ አዘነ/ቊ33 ልቡናው፣ ውስጡ በኃዘን ተሰበረ እንደማለት
ነው። ማር ዮሐንስ «እርሱ ከኀዘን ከለቅሶ የራቀ ሲሆን ፍጹም ሰው
መሆኑን ለመግለጽ አዘነ። እኛም ከሚያዝኑት ጋር እንድናዝን፣ እንድናለቅስ
ሊያስተምረን ነው» ይላል።
የግእዝ በግእዝ ትርጓሜ ወንጌልን የተረጐሙ መተርጕማን ደግሞ
«ጌታችን ያዘነው ተአምራቱን አይተው ስለማያምኑበት ስለ አይሁድ
ነው።ባለማመናቸው ፍርድ ይጠብቃቸዋልና ስለሚሠሩት ስለክፉ ሥራቸው
መልካም ነገር አይገባቸውምና አዘነላቸው» ብለው ተርጕመዋል።
በራሱ ታወከ፡-መታወክ በኀዘን ምክንያት አለመረጋጋት ነው።በፊቱ
ላይ የኃዘን ስሜት መታየትን ያመለክታል።
ወዴት አኖራችሁት/ቊ34 ጌታችን አልዓዛር የተቀበረበትን ቦታ
ያውቃል። ወዴት አኖራችሁት ብሎ የጠየቃቸው «መጥተህ እይ» የሚል
መልስ እንዲሰጡት ስለፈለገ ነው።
ቅዱስ ቄርሎስ ይህን ሲተረጕም እንዲህ ይላል «የሞቱን ወሬ ማንም
ሳያመጣለት መድኃኒታችን ለደቀ መዛሙርቱ ወዳጃችን አልዓዛር ሞተ
ብሏቸዋል" ማንም ሳይነግረው ሞቱን የሚያውቅ ከሆነ የተቀበረበትን፣ ሥጋ
ያለበትን ቦታ እንደምን አያውቅም? ቀድሞ አዳምን ወዴት ነህ እንዳለ ዛሬም
እንደዚሁ ወዴት ቀበራችሁት አለ እንጂ የማያውቅ ሆኖ አይደለም። እኛም
እርሱ አያውቅም አንልም» /ሃይ አበ ገጽ 288 ም 75 ቍ 1-3 ይመልከቱ/።
እግዚአብሔር ሰው ሳይሆን፣ ሥጋ ሳይለብስ አዳም የተሸሸገበትን ቦታ
እያወቀ ጠርቶ ወዴት ነህ? አለው። /ዘፍ 3÷8-12/ ለምን ጠየቀው? ከተባለ
ከአዳም ምላሽ ስለ ፈለገ ነው። አልዓዛርም የተቀበረበትን ቦታ እያወቀ «ወዴት
አኖራችሁት ማለቱ መጥተህ እይ እንደሚሉት ስለሚያውቅ የሚመልሱትን
መልስ ሰምቶ ወደ መቃብሩ መሄድ ስለ ፈለገ ነው። ሰው ከመሆኑ በፊት
የተናገረውን ቃል ሰው ከሆነ በኋላ ደገመው። ይኸም ኢየሱስ ክርስቶስ
መጀመሪያ አዳምን የጠየቀው ቀዳማዊ አምላክ እግዚአብሔር መሆኑን
በግልጽ ያሣያል።
ኢየሱስ ክርስቶስ እያወቀ እንደማያውቅ ሆኖ የተናገረው ብዙ ነገር
አለ። ሕዝቡን እንጀራ አበርክቶ እንደሚያበላቸው እያወቀ «እነዚህ እንዲበሉ
እንጀራ ከወዴት እናገኛለን» ብሎ ፊልጰስን ጠየቀው /ዮሐ 6÷5-7/#
ቅዱስ ጴጥሮስ እንደሚወደው እያወቀ ትወደኛለህን? ብሎ ጠየቀው።
ቅዱስ ጴጥሮስም ምን ያህል እንደምወደው ከእኔ በላይ እኔን ያውቀኛል
ብሎ ስለ አመነ « ጌታ ሆይ አንተ ሁሉን ታውቃለህ እንደምወድህ አንተ
ታውቃለህ» /ዮሐ 21÷15-17 ብሎ መለሰለት። አሥራ ሁለት ዓመት ደም
ሲፈሳት የነበረችው ሴት የልብሱን ጫፍ እንደ ዳሰሰችና እንደተፈወሰች
እያወቀ «የዳሰሰኝ ማን ነው» ብሎ ጠይቋል /ሉቃ 8÷43-48/። ጌታችን
እያወቀ የሚጠይቀው ሰዎች በሚሰጡት ምላሽ ለማስተማር ስለፈለገ ነው።
እንባውን አፈሰሰ/ቊ35 ከልብ ማዘኑን ያመለክታል#እንባ የኀዘን
መገለጫ ነው። «ከልብ ካዘኑ እንባ አይገድም» እንዲሉ። የጌታችን ኀዘን
ወይም ለቅሶ የሚከተለውን ጥያቄ ያስነሣል፡ -ለሞተ ሰው ወዳጅ ዘመዶቹ
የሚያለቅሱለት ላይገናኙ መለያየታቸው እያሳዘናቸው
ክርስቶስ ግን አልዓዛርን እንደሚያስነሣው ያውቃል። ለደቀ መዛሙርቱ
ነው።
ኢየሱስ
«ወዳጃችን አልዓዛር ተኝቷል ነገር ግን ከእንቅልፉ ላስነሣው እሄዳለሁ»
ቍ11 ብሎአቸዋል። ለማርታም «ወንድምሽ ይነሣልቍ 23 ብሎአታል።
እንደሚያስነሣው እያወቀ ለምን አለቀሰ? ብለው ለሚጠይቁ ጠያቂዎች
መልሱ Xንደሚከተለው ነው።
ያነባው ስለ ሦስት ነገሮች ነው:ኢየሱስ ክርስቶስ
1ኛ ፍጹም ሰው መሆኑን ለማስረዳት- ሰብአዊ ፍጡር ሁሉ ጽኑዕ
ኃዘን ሲሰማው ያነባል። እንባ ከመራራ ኃዘን የሚመነጭ የሥጋዊ ባሕርይ
መገለጫ ነውና። ኢየሱስ ክርስቶስም ሰብኣዊ ሥጋዊ ባሕርይ ያለው መሆኑን
ለመግለጽ አነባ።
2ኛ የሰው ልጆችን የሚወድ መሆኑን ለመግለጽ፡- የእንባውን
መፍሰስ የተመለከቱት አይሁድም«እንዴት ይወደው እንደነበር እዩ»
ብለዋል። ማርያምና ማርታ የምትወደው ታሞኣል ብለው ነበር የላኩት።
ከልቡ እንደሚወደው በእንባው መፍሰስ አስረዳቸው። ከዓይኖቹ እንባውን
ለአፈሰሰለት ለአልዓዛር በቀራንዮ ከጎኑ ደሙን ያፈስስለታል።
3ኛ ማህበራዊ ኑሮን ለማስተማር ፡- ማህበራዊ ኑሮ ማለት በኀዘንም
ሆነ በደስታ ከሰዎች ጋር መተባበር ነው።ሐዋርያው ቅዱስ ጳውሎስ «ደስ
ከሚላቸው ጋር ደስ ይበላችሁ ከሚያለቅሱም ጋር አልቅሱ /ሮሜ 12÷15/
እንዳለ። ጌታችን በገሊላ ቃና በሠርግ ቤት ተገኝቶ፣ ውኃውን የወይን ጠጅ
አድርጎ ሠርገኞቹን አጠጥቷል /ዮሐ 2÷1-11/። ለሙሽራውና ለሠርገኞቹ
የደስታቸው ተካፋይ ሆነ ማለት ነው። በአልዓዛር ቤትም ለተገኙት ኀዘንተኞች
የኀዘናቸው፣ የለቅሶአቸው ተባባሪ በመሆን መተባበርን አስተማረን። ኢየሱስ
ክርስቶስ ቅደም ተከተሉንም ይጠነቅቃል። ከለቅሶ ሠርግ ይቀድማል።
የተሠረገለት ሁሉ ይለቀስለታልና። በመሆኑም ጌታችን በጥንተ ስብከት
ትምህርቱን ሲጀምር በገሊላ ቃና በሠርግ ቤት ተገኘ። ትምህርቱን ሲያጠናቅቅ
ደግሞ በቢታንያ በአልዓዛር ለቅሶ ተገኝቷል።
የዕውሩን ዓይኖች የከፈተ ይህን ደግሞ እንዳይሞት ያደርግ
ዘንድ ባልቻለም ነበርን?ቊ37 ለለቅሶ የተሰበሰቡት አይሁድ «የዕውሩን
ዓይኖች ከከፈተ ለምን ይህን አንዳይሞት አላደረገም»ማለታቸው ከጌታችን
ተኣምራትን ጠብቀው ነው። ለምን አያስነሣውም ያለ ሰው ግን የለም። አልዓዛር
ከሞተ ከአራት ቀን በኋላ እንደሚነሣ ተስፋ ያደረገ ማንም አልነበረምና።
አልዓዛርን ስለ ማስነሣቱ
ንባብ- ኢየሱስም ደግሞ በራሱ አዝኖ ወደ መቃብሩ መጣ* እርሱም
ዋሻ ነበረ ድንጋይም ተገጥሞበት ነበር ኢየሱስ፡- ድንጋዩን አንሡ አለ። የሞተውም
እኅት ማርታ ፡ጌታ ሆይ ከሞተ አራት ቀን ሆኖታልና አሁን ይሸታል አለችው።
ኢየሱስም፡- ብታምኚስ የእግዚአብሔርን ክብር እንድታዪ አልነገርሁሽምን?
አላት" ድንጋዩንም አነሡት። ኢየሱስም- ዓይኖቹን ወደ ላይ አንሥቶ- አባት
ሆይ ስለ ሰማኸኝ አመሰግንሃለሁ።ሁልጊዜም እንድትሰማኝ አወቅሁ ነገር ግን አንተ
እንደላክኸኝ ያምኑ ዘንድ በዚህ ዙሪያ ስለቆሙት ሕዝብ ተናገርሁ አለ። ይህንም
ብሎ በታላቅ ድምፅ :- አልዓዛር ሆይ ወደ ውጭ ና ብሎ ጮኸ= የሞተውም
እጆቹና እግሮቹ በመግነዝ እንደተገነዙ ወጣ ፊቱም በጨርቅ እንደተጠመጠመ
ነበር" ኢየሱስም - ፍቱትና ይሂድ ተዉት አላቸው /ቍ 38-44።/
ድንጋዩን አንሡ አለ/ቊ39 ማር ኤፍሬም «ጌታችን ድንጋዩን
አንሡት ማለቱ የተበላሸ ሽታ/ጼና ፍጉግ/ እንዲወጣና ሕዝቡ የአልዓዛር
አካል በመቃብር የተበላሸ መሆኑን እንዲረዱት ነው» ብሏል።
ማርታ
ከሞተ ኣራት ቀን ሆኖታልና አሁን ይሸታል/ቊ39
ስለወንድሟ ሕይወት ተስፋ ከመቁረጧ የተነሣ የኢየሱስ ክርስቶስንም
ትእዛዝ እየተቃወመች ነው። የወንድሟ አካል እንደሚሸት እንጂ ሕያው ሆኖ
እንደሚነሣ አላመነችም።
የግእዝ በግእዙ ትርጓሜ ላይም ማር ኤፍሬም «ጌታችን ወደ መቃብር
ሄዶ ሲያለቅስ ስታየው ተስፋ ቆርጣ ከሞተ አራት ቀን ሆኖታልና ፈጽሞ
ይሸታል አለች» ብሏል።
አልዓዛር ከሞተና ከተቀበረ አራት ቀኖች ማለፋቸውን እኅቱ ማርታ
መስክራለች። አሁን ይሸታል ስትል ከሩቅ አገር የመጡት ሕዝበ አይሁድም
ሰምተዋል። ስለሆነም ከአይሁድ ወገን እንኳን የአልዓዛርን ሞት የተጠራጠረ
አልነበረም። ይሸታል ከተባለ በኋላ አልዓዛርን ሲያስነሣው የተመለከቱት
ሕዝቡም ተአምሩንአድንቀው በጌታችን አምነዋል።
ዓይኖቹን ወደ ላይ አንሥቶ/ቊ41 ኢየሱስ ክርስቶስ ሥርዓተ
ጸሎትን በተግባር እያስተማረ ነው። በጸሎት ጊዜ ዓይኖቻችን ወደ ላይ
ማንሣት እንደሚገባን አሳየን። ዓይኖቹን ወደ ላይ ማንሣቱ የእግዚአብሔርን
ታላቅነትና ኃያልነት ለመግለጽ ነው። እግዚአብሔር በሰማይም በምድርም
ሙሉ ሲሆን ስለ ልዕልናው /ስለ ታላቅነቱ/ በሰማይ ነው ይባላልና።
የግእዝ በግእዝ ትርጓሜ ወንጌልን የተረጐሙ አበው« ዓይኖቹን ወደ
ላይ አንሥቶ «አባት ሆይ ስለ ሰማኸኝ አመሰግንሃለሁ» ማለቱ- አምላካዊ
ሥራው ከአብ ጋር አንድ መሆኑን ሲገልጽ ነው። ለአይሁድም ከአብ ዘንድ
አይደለህም ለማለት ምክንያት Xንዳይሆናቸው ነው»ብለዋል።
አይሻዳድም «ዓይኖቹን ወደ ላይ ማንሣቱ ትሕትና ሲያስተምረን
ነው። በራሳችን ኃይል መታመን፣ መመካት እንዳይለምድብን ሲያመለክተን
ነው። ዳግመኛም ከእኛ ጋር በሥጋ በመዛመዱ የእግዚአብሔር ጠላቶች
እንዳልሆን ለመግለጽ ነው» ብሏል።
አባት ሆይ- ደቀ መዛሙርቱ ጸሎት አስተምረን ብለው በጠየቁት
ጊዜ በሰማያት የምትኖር አባታችን ሆይ ብለው እንዲጸልዩ ነግሮአቸው ነበር
/ሉቃ 11÷2 ማቴ 6÷9-13/። አሁን ዓይኖቹን ወደ ሰማይ አንሥቶ አባት
ሆይ እያለ በተግባር ያሳያቸዋል።
ሁለተኛም ጌታችን አባት ሆይ ብሎ መጸለዩ ሰው መሆኑን ለመግለጥ ነው።
qስልዮስ ዘXንጾኪያ «ወደ አባቱ ባይጸልይ ኖሮ እኛን ባልመሰለም
በር። ቢጸልይም ሁለንተናው ከአባቱ ጋር ነው። እኛንም መሰለን ከእኛ
ወገን እንደ ሆነ እናውቅ ዘንድ ጸለየ። ከአብና ከመንፈስ ቅዱስም ጋር
ጸሎታችንን የሚቀበል እርሱ ነው»ብሏል።
ስለ ሰማኸኝ አመሰግንሃለሁ/ቊ41 ተግቶ የሚጸልይ ሰው ካለ
ጸሎቱን እግዚአብሔር የሚሰማው መሆኑን ለመንገር ነው። እርሱ እያመሰገነ
እግዚአብሔርን ማመስገን እንደሚገባን አስተማረን።
ሁል ጊዜ እንድትሰማኝ አወቅሁ/ቊ42 እግዚአብሔር የሰዎችን
ልመና የሚሰማ፣ ጸሎታቸውን የሚቀበል በተወሰነ ጊዜ አይደለም።ሁልጊዜ
ስንለምን ሁል ጊዜ እንደሚሰማን ለመንገር ነው።
ነገር ግን አንተ እንደ ላክኸኝ ያምኑ ዘንድ በዚህ ዙርያ ስለቆሙት
ሕዝብ ተናገርሁ/ቊ42
ዓይኖቹን ወደ ላይ ማንሣቱ አባት ሆይ ማለቱና ስለሰማኸኝ
አመሰግንሃለሁ ማለቱ- በዙርያው የቆሙት ደቀመዛሙርቱና ወደ አልዓዛር
መቃብር የሄዱት አይሁድ ጌታችን ከእግዚኣብሔር የመጣ መሆኑን አውቀው፣
ተረድተው እንዲያምኑ ነው እንጂ ለእርሱ አስፈልጎት አይደለም። አንተ እንደ
ላክኸኝ ሕዝቡ እንዲያምኑ አባት ሆይ አልሁ እንጂ አልዓዛርን ለማንሣት
ጸሎት አያስፈልገኝም ማለቱ ነው።
አባት ሆይ ማለቱ ግን «አብ ሲያደርግ ያየውን ነው እንጂ ወልድ
ከራሱ ሊያደርግ ምንም አይችልም» /ዮሐ 5÷19/ ብሎ ነበርና አሁን
አልዓዛርን በሚያነሣበት ጊዜ አብ ከእርሱ ጋር መሆኑን ደቀ መዛሙርቱ
እንዲያምኑ ነው።
«እኔና አብ አንድ ነን» /ም 10÷30/ ብሏቸው ነበር። አሁን ዓይኖቹን
ወደ ላይ ማንሣቱ ከአብ ጋር አንድ በሆነ አምላካዊ ሥልጣን አልዓዛርን
አነሣዋለሁ ሲላቸው ነው «እኔን ያየ አብን አይቷል» /ም 14÷9/ የሚለው
ቃልም አሁን ተፈጽሟል። ኢየሱስ ክርስቶስ አልዓዛርን ሲያነሣው በአካል
ታይቷል። እግዚአብሔር አብም በአካል ባይታይም ከወልድ ጋር አንድ በሆነው
አምላካዊ ሥልጣኑ ተገልጧል፣ ታይቷል። ኢየሱስ ክርስቶስ «አባት ሆይ ስለ
ሰማኸኝ አመሰግንሃለሁ» ብሎ አልዓዛርን ማንሣቱ በአካል የማይታየው አብ
በአምላክነቱ ከእርሱ ጋር መሆኑን ለመግለጽ ነውና"
አልዓዛር ሆይ ወደውጭ.ና ብሎ ጮኸ/ቊ43 የግእዝ በግእዝ
ትርጓሜ ላይ አንድ መተርጕም«ጌታችን አልዓዛርን መጥራቱ ነፍሱ ከሥጋው
ጋር አለመኖርዋን፣ የራቀች መሆንዋን ያመለክታል» ይላል። ነፍሱ መጥታ
ከሥጋው ጋር እንድትዋሐድ አደረጋት ማለት ነው።
የሞተውም እጆቹና እግሮቹ በመግነዝ እንደ ተገነዙ ወጣ/ቊ44
እንደተገነዘ ባይወጣ ኖሮ የገነዙት ሰዎች ይጠራጠሩት ነበር።የገነዙበትን ልብስ
ያሰሩበትን ማሰሪያ ሲያዩ ሃይማኖታቸው እንዲጸና እንደተገነዘ ኣወጣው።
ዮልያኖስ የተባለ ሊቅ «እንደተገነዘ መውጣቱ ሕዝቡ የአልዓዛርን
መሞት እንዲረዱት ነው» ብሏል። የግእዝ በግእዙን ትርጓሜ ይመልከቱ።
ፍቱትና ይሂድ ተዉት/ቊ44 የአንድምታ ትርጓሜያችን ተርጓምያን
ሊቃውንት «ፍቱት ማለቱ ምትሃት እንዳይመስላቸው ነው። አንድም አካሌ
ያልጸና መስሎአቸው ሕዝቡ ደግፈውት ነበርና መጽናቱን እንድታውቁ
ተዉት ይሂድ አላቸው» ብለው ተርጕመዋል።
የግእዝ በግእዝ ትርጓሜ ወንጌል ላይም «ይሂድ ማለቱ ወደ ቀድሞው
ሥጋዊ ሕይወቱ እንደመለሰው ለማስረዳት ነው» ተብሎ ተተርጕሟል።
የአልዓዛር ትንሣኤ፡- የግእዝ በግእዙ ትርጓሜ ላይ አይሻዳድ የተባለ
ተርጓሚ «በኢየሩሳሌም መፍረስ ኅልፈተ ዓለምን እንዳስረዳ በአልዓዛር
ትንሣኤም ትንሣኤ ሙታንን አስረዳ» ብሏል። አልዓዛርም ከተነሣ በኋላ በቆጵሮስ
ኤጲስቆጶስነት እንደተሾመና ብዙ ዘመን እንደኖረ ይናገራል አይሻዳድ።
ስለ አይሁድ ምክር
ንባብ፡- ስለዚህ ወደ ማርያም ከመጡት ኢየሱስም ያደረገውን ካዩት
ከአይሁድ ብዙዎች በእሱ አመኑ ከእነርሱ አንዳንዶቹ ግን ወደ ፈሪሳውያን ሄደው
ኢየሱስ ያደራገውን ነገሩአቸው። እንግዲህ የካህናት አለቆችና ፈሪሳውያን ሸንጎ
ሰብስበው፡- ምን እናድርግ? ይህ ሰው ብዙ ምልክቶችን ያደርጋልና። እንዲሁ
ብንተወው ሁሉ በእርሱ ያምናሉ የሮሜም ሰዎች መጥተው አገራችንን ወገናችንንም
ይወስዳሉ አሉ /ቍ 45-48/።
ሸንጎ ሰብስበው/ቊ47 ባለሥልጣኖችና የሕዝብ ሽማግሌዎች ለፍርድ
ሲሰበሰቡ ሸንጎ ይባላል /ማር 15÷1 የሐዋ 4÷5/ አልዓዛር ከተነሣ በኋላ
የሕዝበ አይሁድ ልብ ወደ ኢየሱስ ክርስቶስ ተስቧልና ቅናት ያቃጠላቸው
የካህናት አለቆችና ፈሪሳውያን በኢየሱስ ክርስቶስ ላይ ለመምከር ተሰበሰቡ።
የሮሜ ሰዎች መጥተው አገራችንን ሕዝባችንንም
ይወስዳሉ
ቊ48 አይሁድ በሮማውያን ቅኝ ግዛት ስለ ሚገዙ ሮማውያንን ይፈሩአቸው
ነበር። ሕዝቡ ሁሉ በኢየሱስ ክርስቶስ ካመኑ ሕገ ኦሪቱን ይተዋሉ። ጠላትን
ለመከላከል አንድ የሚያደርጋቸው ሕጉ ነው። ከሕጉ ከወጡ ግን በሮማውያን
ይማረካሉ ብለው ሰግተዋል። ሌላው ደግሞ ሕዝቡ ሕጉን ከተዉ ካህናቱንም
ይተዋሉ። በዋናነት የሚያሳስባቸው ይህ ነው" ኣንድም ሕዝቡ በኢየሱስ
ክርስቶስ ካመኑ የሮሜ ሰዎች ንጉሥ አነገሣችሁ ብለው ይጣሉናል ሕዝቡንም
ይማርካሉ ማለታቸው ነው።
ማር ዮሐንስ ግን «ሕዝቡ በኢየሱስ ክርስቶስ ካመኑ የሮሜ ሰዎች
ሕዝባትን ይማርካሉ ማለታቸው በተንኮል ነው" ጌታችን ለቄሣር ግብር
መስጠት እንደሚገባ አሳይቷልና። ሮማውያን ይህን አሳብ ያስቡት ዘንድና
በምን እንደሚፈጸም በራሳቸው ላይ ትንቢት ተናገሩ» ብሏል" ከጌታችን
ðርገት በኋላ በ40 ዘመን ሮማውያን እንደሚመጡባቸው፣ አገራቸውን
እንደሚያጠፉ፣ ሕዝቡን እንደሚማርኩ በራሳቸው ላይ ተነበዩ ማለት ነው።
የቀያፋ ትንቢት
ንባብ-በዚያችም ዓመት ሊቀ ካህናት የነበረ ቀያፋ የሚሉት ከእነርሱ አንዱ:
- እናንተ ምንም አታውቁም ሕዝቡም ሁሉ ከሚጠፋ አንድ ሰው ስለ ሕዝቡ ይሞት
ዘንድ እንዲሻለን አታስቡም አላቸው። ይህንም የተናገረ ከራሱ አይደለም ነገ ግን
በዚያች ዓመት ሊቀ ካህናት ነበረና ኢየሱስ ስለሕዝቡ ሊሞት እንዳለው ትንቢት
ተናገረ። ስለ ሕዝቡም ብቻ አይደለም። ነገር ግን የተበተኑትን የእግዚአብሔርን
ልጆች ደግሞ በ:ንድነት እንዲሰበስባቸው ነው እንጂ። እንግዲህ ከዚያ ቀን ጀምረው
ሊገድሉት ተማከሩ /ቍ 49-53/።
በዚያች ዓመት ሊቀ ካህናት የነበረ ቀያፋ/ቊ49 ጌታችን መድኃኒታችን
ኢየሱስ ክርስቶስ ማስተማር ከመጀመሩ በፊትም ቀያፋና ሐና ሊቃነ ካህናት እንደ
ነበሩ ተገልጧል /ሉቃ 3÷2/ አሁንም ቀያፋ የሸንጎው /የስብሰባው/ መሪ ሆኖ ለችግሩ
መፍትሔ ይሆናል የሚለውን ንግግር እየተናገረ ነው።
በኦሪቱ ሕግና ሥርዓት መሠረት ከአሮን ወገን ተመርጦ ሊቀ ካህናት ሆኖ
በእስራኤል ላይ ይሾም ነበር። በሕይወት ዘመኑ በአገልግሎት ላይ ቆይቶ ሲሞት
ሌላ ይተካ ነበር።እዚህ ላይ ግን በዚያች ዓመት ሊቀ ካህናት የነበረ ቀያፋ ሲል
ሥልጣኑ በተወሰነ ዓመት መሆኑን ያመለክታል።
ማር ዮሐንስም «በዚያ ዘመን ክህነት በየዓመቱ ትለዋወጥ ነበር። እንደ
ክህነቱ ልማድ በሕይወቱ ዘመን ሁሉ የሚያገለግል ካህን አልነበረም» ይላል። የግእዝ
በግእዝ ትርጓሜ ወንጌል ላይ አንድ ተርጓሚም « ያን ጊዜ ክህነት በመወራረስ
አልነበረችም። በሮም ሥልጣን ነበረች እንጂ የወደዱትን ይሾሙበት ነበር» ይላል።
ማር ዮሐንስና ሌላው ተርጓሚ እንዳሉት «በዚያች ዓመት ሊቀ ካህናት
የነበረ ቀያፋ» የሚለው ቃል አልዓዛር የተነሣባት ጌታችን የተሰቀለባት የሞተባት
ዓመት- ቀያፋ የተሾመባት የተለየች ዓመት መሆንዋን ያመለክታል። ግእዙም
«ዘዕብሬቱ ይእቲ ዓመት» ይላል። ዕብሬት ማለት ፈረቃ ተራ መተካካት ማለት
ነውና። እንደ ክህነታቸው ልማድ ቢሆን ኖሮ ግን ሊቀ ካህናቱ ቀያፋ ይል ነበር።
እናንተም አታውቁም- ኢየሱስ ክርስቶስ ይሙት የሚል አሳብ ያቀረበ
የሽንጎ አባል ባለመኖሩ ቀያፋ ተሰብሳቢዎችን ገሠጻቸው። ቀያፋ ሕዝቡን ለመታደግ
ያሰበው የመፍትሔ ኣሳብ የኢየሱስ ክርስቶስ ሞት ነው።
ሕዝቡ ሁሉ ?ሚጠፉ አንድ ሰው ለሕዝቡ ይሞት ዘንድ እንዲሻለን
አታስቡም/ ቊ50 ቃሉን የተናገረው ቀያፋ ነው" ይህ ቃል ሁለት ትርጓሜ አለው
1ኛ በቀያፋ አእምሮ የታሰበ ትርጓሜ- ይኸም ሕዝቡ ሁሉ በኢየሱስ
ክርስቶስ እያመኑ ከሚጠፉ አንድ ኢየሱስ ክርስቶስን መግደል ሕዝቡን ከስሕተት
ያድናቸዋል የሚል ነው" ቀያፋ ለሕዝቡ አስቦላቸው አይደለም። የሊቀ ካህናትነት
ሥልጣኑ ያለ ሕዝቡ አትኖርምና ሥልጣኑን ለማሰንበት በኢየሱስ ክርስቶስ ላይ
ሞት ፈረደበት እንጂ።
2ኛ የመንፈስ ቅዱስ ትርጓሜ፡- ይኸም ሕዝቡ ሁሉ በአዳምና በሔዋን
ኃጢአት ከሚጠፉ በመከራ ሥጋ በመካራ ነፍስ፣ በሞተ ሥጋ በሞተ ነፍስ ከሚያዙ
በአንድ በኢየሱስ ክርስቶስ ሞት ነጻ ቢወጡ ይሻላል የሚል ነው።
ማር ዮሐንስ የቀያፋን አነጋገር ሲገልጽ «ይህም የልቡን ተንኮልና
ተቃውሞውን ያመለክታል። በአፉና በልቡ መካከል ያለውን ልዩነት ተመልከት
አፉ መልካም ነገር ይናገራል ልቡ ግን ተንኮልን ያስባል» ብሏል። በአፉ ስለሕዝቡ
ድኀነት ይናገራል፣ በልቡ ግን የኢየሱስ ክርስቶስን ሞት ይፈልጋል ማለት ነው።
ይህንም የተናገረ ከራሱ አይደለም/ቊ51 ዮሐንስ ወንጌላዊ «አንድ ሰው
ለሕዝቡ ይሞት ዘንድ እንዲሻለን አታስቡም» የሚለውን የቀያፋን ንግግር hራሱ
አይደለም ይለዋል። እንደሚከተለውም ይተረጕመዋል።
ኢየሱስ ስለ ሕዝቡ ሊሞት እንዳለው ትንቢት ተናገረ፡- ኢየሱስ ክርስቶስ
በሞቱ ሕዝቡን ሊያድን እንደሚሞት መንፈስ ቅዱስ አፉን ከፍቶ ፊቱን ጸፍቶ
ትንቢት አናገረው ማለት ነው። የቀያፋ ትንቢት እንደ በለአም ትንቢት መሆኑ
ነው= በለአም የያዕቆብ ልጆች እስራኤልን ለመርገም ከባላቅ ጋር ተስማምቶ ነበር /
ዘኊ 22÷2-8/። ነገር ግን በመራገም ፋንታ «ከያዕቆብ ኮከብ ይወጣል ከእስራኤልም
በትር ይነሣል» ብሎ ኮከብ የተባለ ክርስቶስ ከያዕቆብ ዘር እንደሚወለድ ትንቢት
ተናገረ /ዘኊ 24÷17 23÷8/።
የቀያፋ የትንቢት ቃል ከሄሮድስ ንግግር ጋርም ተመሳሳይ ነው። ሄሮድስ
ሕፃኑን ኢየሱስ ክርስቶስን ሊገድለው ይፈልግ ነበር /ማቴ 2÷13/። ነገር ግን
ሰብአሰገልን እንዲህ አላቸው «ሂዱ ስለሕፃኑ በጥንቃቄ መርምሩ ባገኛችሁትም
ጊዜ እኔ ደግሞ መጥቼ እንድሰግድለት ንገሩኝ» /ማቴ 2÷8/። ስግደት የሄሮድስ
የማታለያ ቃል ነበር። ይሁን እንጂ ለሕፃኑ ለኢየሱስ ክርስቶስ ስግደት እንደሚገባው
ሳያስበው ተናግሮአል።
ቀያፋም ኢየሱስ ክርስቶስን ለማስገደል በተናገረው የተንኮል ንግግር
ሳያስበው ኢየሱስ ክርስቶስ በሞቱ ሕዝቡን እንደሚያድን ትንቢታዊ መልእክት
አስተላለፈ።
ንባብ- ከዚያ ወዲያም ኢየሱስ በአይሁድ መካካል ተገልጦ ኣልተመላለሰም
ር ግን ከዚያ በምድረ በዳ አጠገብ ወደ አለች ምድር ኤፍሬም ወደምትባል ከተማ
ሄደ። በዚያም ከደቀ መዛሙርቱ ጋር ተቀመጠ" የአይሁድም ፋሲካ ቀርቦ ነበር።
ብዙ ሰዎችም ራሳቸውን ያነጹ ዘንድ ከፋሲካ በፊት ከአገሩ ወደ ኢየሩሳሌም
ወጡ። ኢየሱስንም ይፈልጉት ነበር በመቅደስ ቆመው እርስ በእርሳቸው- ምን
ይመስላችኋል? ወደ በዓሉ አይመጣም ይሆንን? ተባባሉ። የካህናት አለቆችም
ፈሪሳውያንም ይይዙት ዘንድ እርሱ ያለበትን ስፍራ የሚያውቀው ሰው ቢኖር፡እንዲያመላክታቸው አዘው ነበር /ቍ 54-57/።
በአይሁድ መካከል ተገልጦ አልተመላለሰም/ቊ54 አይሁድ
ኢየሱስ ክርስቶስን ሊገድሉት ወስነዋል። በአይሁድ እጅ የሚያዝበትና
የሚሞትበት ጊዜው ገና ስላልደረሰ ኤፍሬም ወደ ምትባል ከተማ ሽሽ።
ኤፍሬም ወደምትባል ከተማ ሄደ/ቊ54 አይሻዳድ «የኤፍሬም ሀገር
ከቤቴል የራቀች ታላቅ ሀገር ነበረች» ይላል።
የአይሁድ ፋሲካ ቀርቦ ነበር/ቊ55 ም 12÷1ኢየሱስ ክርስቶስ
ወንጌልን እየሰበከ ሳለ ከአከበራቸው የአይሁድ ፋሲካዎች ይህ አራተኛው
ፋሲካ ነው።
ራሳቸውን ያነጹ ዘንድ- አይሁድ በእጃቸው ስለሚነኳቸው ነገሮች
ሁሉ እንረክሳለን ብለው ስለሚያስቡ የመንጻት ሥርዓት አላቸው" በዓል
ከማክበራቸው በፊትም ራሳቸውን ያነጻሉ።
ንባብ-ልባችሁ አይታወክ በእግዚአብሔር እመኑ በእኔም ደግሞ እመኑ።
በአባቴ ቤት ብዙ መኖሪያ አለ" እንዲህስ ባይሆን ባልኋችሁ ነበር ስፍራ
አዘጋጅላችሁ ዘንድ እሄዳለሁና ሄጄም ስፍራ ባዘጋጅላችሁ እኔ ባለሁበት እናንተ
ደግሞ እንድትሆኑ ሁለተኛ እመጣለሁ ወደእኔም እወስዳችኋለሁ። ወደምሄድበትም
ታውቃላችሁ መንገዱንም ታውቃላችሁ /ቊ1-4/።
ልባችሁ አይታወክ/ቊ1 መታወክ/መረበሽ/ መፍራትና መደንገጥ
ከእምነት ጉድለት የሚመጡ ናቸው። ፍጹም እምነት ደግሞ እነዚህን
የሕሊና
ያጠፋቸዋል። በእግዚኣብሔር የታመነ ሰው _ አይታወክም።
ማዕበልን ጸጥ የሚያደርገው እምነት ነው። እምነት የሌለው ሰው መቼም
ቢሆን አይረጋጋም። ጌታችንም ደቀመዛሙርቱን ልባችሁ እንዳይታወክ
«በእግዚአብሔር እመኑ በእኔም ደግሞ እመኑ» ማለቱ- የልባቸውን ሁከት በእምነት
ማራቅ እንደሚቻላቸው ሲነግራቸው ነው።
በአባቴ ቤት ብዙ መኖሪያ አለ/ቊ2 የአባቱ የእግዚአብሔር ቤት
መንግሥተ ሰማያት ናት። «ብዙ መኖሪያ»ማለት ብዙ መንግሥተ ሰማያት
ማለት አይደለም:: መንግሥተ ሰማያት አንዲት ናትና።ነገር ግን መንግሥተ
ሰማያት ኣንዲት ብትሆንም የሚወርሷት ጻድቃን በየመአርጋቸው ነው
የሚቀመጡት። በከፍተኛ መአርግ፣ በመካከለኛ መአርግና በዝቅተኛ መአርግ።
መአርግ ማለት የጻድቃን የክብር ደረጃቸው ነው። ጻድቃን በመንግሥተ
ሰማያት በክብር እንደሚበላለጡ መጻሕፍት ተናግረዋል። መኖሪያ ማለቱም
ቤት በዚህ ዓለም መኖሪያ እንደሆነ ሁሉ መንግሥተ ሰማያትም የዘለዓለም
መኖሪያ ናትና። ሐዋርያው
የግእዝ በግእዝ ትርጓሜን የተረጐሙ ሊቃውንት አባቶቻችንም ብዙ
መኖሪያ የሚለውን ሲተረጕሙ «ዝኒ በእንተ ተድላ ዓለም ዘድልው ለጻድቃን
በበመዐርጊሆሙ (ይህም ለጻድቃን በየመዐርጋቸው የተዘጋጀ የወዲያኛው
ዓለም ክብር ነው» ብለው ተርጕመዋል።
አንድምታው ትርጓሜያችን ደግሞ መንግሥተ ሰማያት በተለያዩ
መንፈሳውያን ሥራዎች እንደምትወረስ ሲገልጽ «በአባቴ ቤት በዚህ ዓለም
ብዙ ትሩፋተ ሥጋ ትሩፋተ ነፍስ አለ። በአባቴም ቤት በወንጌል ብዙ
ተዋልጦተገድል አለና» ይላል። ትሩፋት ማለት በሕገ ወንጌል ከታዘዘው በላይ
አብልጦ መሥራት ሲሆን ተዋልጦተ ገድል ማለት ደግሞ የተለያየ የገድል አይነት
ማለት ነው። እንደ አንድምታው አተረጓጐም «ብዙ መኖሪያ አለ ማለት መንግሥተ
ሰማያት በብዙ የጽድቅ ሥራዎችና በብዙ የገድል አይነቶች ትወረሳለች ማለት ነው
ስፍራ አዘጋጅላችሁ ዘንድ እሄዳለሁና/ቊ2 ስፍራ የተባለች ቅድመ
ዓለም የተዘጋጀች ጻድቃን የሚወርሷት መንግሥተ ሰማያት ናት።ጌታችን
ካረገ በኋላ በመንግሥተ ሰማያት ስፍራ የማዘጋጀትን ሥራ እንደማይሠራ
ግልጽ ነው። ምክንያቱም መንግሥተ ሰማያት ዓለም ሳይፈጠር የተዘጋጀች
መሆንዋ ተገልጸአልና /ማቴ 25÷34/ መንግሥተ ሰማያትም ልዩ ዓለም
ናት እንጂ በፎቆችና አስፓልቶቸ የምትሠራ ከተማ አይደለችም።«ስፍራ
አዘጋጅላችሁ ዘንድ እሄዳለሁ» ማለቱ ግን ደቀ መዛሙርቱ ከዚህ ከሚኖሩበት
ዓለም የተለየ ሌላ ዓለም መኖሩን እንዲረዱ ለማድረግ ነው።
አንድም የሰው ልጆች በዚህ ምድር ላይ ደስተኛ ሁነው የሚኖሩት ሰፊ
ቦታና ደረጃውን ጠብቆ የተሠራ ቤት ሲኖራቸው ነው። ጌታችንም ሐዋርያት
በመንግሥተ ሰማያት በፍጹም ደስታ እንደሚኖሩ ለማስረዳት መንግሥተ
ሰማያትን ስፍራ በማለት ገለጣት።
ሁለተኛ እመጣለሁ ወደ እኔም እወስዳችኋለሁ/ቊ3 ዳግም ምጽአቱን
ያመለክታል። መጀመሪያ ሲመጣ መርጧቸዋል። ሁለተኛ ሲመጣ ደግሞ
ለዘለዓለም ከእርሱ ጋር ይኖሩ ዘንድ ይወስዳቸዋል። ሐዋርያው ጳውሎስም
«አብረን መከራ ብንቀበል ከክርስቶስ ጋር አብረን ወራሾች ነን» /ሮሜ
8÷17/ ይላል።
የቶማስ ጥያቄ እና የተሰጠው መልስ
ንባብ፡-ወደ ምሄድበትም ታውቃላችሁ መንገዱንም ታውቃላችሁ።
ቶማስም፡- ጌታ ሆይ ወደምትሄድበት አናውቅም፡ እንዴትስ መንገዱን
እናውቃለን? አለው። ኢየሱስም፡- እኔ መንገድና እውነት ሕይወትም ነኝ
በእኔ በቀር ወደ አብ የሚመጣ የለም። እኔንስ ብታውቁኝ አባቴን ደግሞ ባወቃችሁ
ነበር= ከአሁንም ጀምራችሁ ታውቁታላችሁ አይታችሁትማል አለው/ ቊ 4-7/።
ወደምሄድበትም ታውቃላችሁ መንገዱንም ታውቃላችሁ/ቊ4 ይህን
ቃል ቶማስ ከሚጠይቀው ጥያቄ ጋር ስናነጻጽረው ትክክል አይደለም። ቶማስ
«ጌታ ሆይ ወደ ምትሄድበት አናውቅም እንዴትስ መንገዱን እናውቃለን»
ብሎ ነው የጠየቀው።ጌታችን የምሄድበትን ታውቃላችሁ ካላቸው ቶማስ
እንዴት የምትሄድበትን አናውቅም ይላል ? ነገር ግን በአንዳንድ መጽሐፍ
ተጽፎ የሚገኘው እንደዚህ ነው «የምሄድበትን አታውቁም መንገዱን ግን
ታውቃላችሁ» በ1975 በግዕዝና በአማርኛ የታተመውን ሐዲስ ኪዳን
ይመልከቱ።
ማህበረ ሐዋርያት በአስመራ ከተማ 11981 ዓ.ም በግእዝ ያሳተሙት
ሐዲስ ኪዳንም «ወለሊከሙ ኢተአምሩ ኀበ አሐውር ወፍኖቶሰተአምሩ(እናንተ
የምሄድበትን አታውቁም መንገዱን ግን ታውቃላችሁ»ይላል።ከቶማስ ጥያቄ
ወደአብ Xሄዳለሁ ብሏቸዋልና አብን አታውቁትም ማለቱ ነው።«መንገዱን
ጋር የሚገናኘውም ይኸው ቃል ነው። የምሄድበትን አታውቁም ሲል፡ግን ታውቃላችሁ» ሲልም - «መንገድ ነኝ» ብሏቸዋልና እኔን ታውቁኛላችሁ ማለቱ ነው።
እኔ መንገድና እውነት ሕይወትም ነኝ/ቊ6
መንገድ- ኢየሱስ ክርስቶስ እኔ መንገድ ነኝ ብሏል። ይህን ቃል
ብዙዎት በተሳሳተ መንገድ ይተረጕሙታል። መንገድ ወደ አንድ ቦታ
የሚያደርስ ነውና ኢየሱስ ክርስቶስም ወደአብ የሚያደርስ ነው ይላሉ።
ኢየሱስ ክርስቶስ ወደ አብ እንደሚያማልድም ማስረጃ ያደርጉታል። ግን
ስሕተት ነው። ወልድ መሄጃ መንገድ ከሆነ አብ አማኞችን ለምን ወደ
ወልድ ይስባቸዋል? «የላከኝ አብ ካልሳበው በቀር ወደ እኔ ሊመጣ የሚችል
የለም» /ም 6÷44/ «አብ የሚሰጠኝ ሁሉ ወደ እኔ ይመጣል» /ም 6÷37፡
65/ ብሏልና።
ደግሞም እግዚአብሔር አብ መንገድ ከተባለው ከኢየሱስ ክርስቶስ
ጋር አለ «እኔ በአብ እንዳለሁ አብም በእኔ እንዳለ አታምንምን?› ቊ 10
ብሏልና። አብ ከመንገዱ ከኢየሱስ ክርስቶስ ጋር ስለሆነ መንገዱ ወደ አብ
መድረሻ ነው ማለት አይቻልም።
ሁለተኛም የሰው ልጆች የሚሄዱት ወደ ሕይወት ለመድረስ ነው።
ጌታችን መንገድ ነኝ ካለ በኋላ ሕይወትም ነኝ ብሏልና መሄጃም መድረሻም
ራሱ ኢየሱስ ክርስቶስ ነው። እኔ መንገድ ነኝ አብ ሕይወት ነው አላለም።
መንገድም ሕይወትም እኔ ነኝ አለን እንጂ። መንገዱ እርሱ ነው። ሕይወትም
እርሱ ነው። ስለሆነም በመንገዱ ወደሌላ አንሄድም።
መንገድ ነኝ ያለበት ምክንያት/ምሥጢር/ እንደሚከተለው ነው።
1ኛ «መንገድ ነኝ» የሚለው ቃል፡-ከባርነት ወደ ነጻነት፣ ከጨለማ
ወደ ብርሃን፣ ከኩነኔ ወደ ጽድቅ፣ ከመከራ ወደ ዕረፍት ከሐሣር ወደ ክብር፣
ከሞት ወደ ሕይወት ከምድራዊ ኑሮ ወደ ሰማያዊ ኑሮከሚያልፈው ዓለም
ወደ ማያልፈው ዓለም የምንሄድበት መሆኑን ያሳያል።
2ኛ መንገድ ነኝ ሲል ከአንድ ቦታ ወደ ሌላ ቦታ የሚኬድበት አስፓልት
ማለት አይደለም። በእግረልቡና በእምነት የምንጓዝበት መንገድ ነው እንጂ።
3ኛም መንገድ የሚለው በሥጋ መገለጡን ነው" በሥጋ ተገልጦ
ባደረጋቸው ተአምራት አምላክነቱን ወደ ማወቅ አድርሶናልና" መንገድ
የሚሰጠው አገልግሎት መንገደኛ የሆነው ሰው በቀጥታ ካሰበው ቦታ እንዲደርስ
0ማድረግ ነው። የጌታችን መገለጥም ከጣዖት ወደጣዖት ሲንከራተት የነበረውን
ሕዝብ በአምልኮተ እግዚአብሔር እንዲቆም አድርጎታል።
4ኛ አንካሶች ሽባዎች የሚሮጡበት መንገድ ነው /ማቴ 9፥18 4፡23-25/ ሳዊሮስ ዘሀገረ ሲኖይን ጌታችን የተናገረውን ሁሉ በተግባc
እንደሚፈጽመው ሲገልጽ «መንገድ እኔ ነኝ ብሏል አንካሳው ከደዌ
ድኖ በመንገድ እየተመላለሰ መስክሮለታል»ይላል /ተረፈ ቄርሎስ በብዕር
የተጻፈውን ይመልከቱ/።
እውነት- ተግባራዊ የሚሆን ማረጋገጫ ያለው ነገር እውነት ነው
ይባላል። የሰው ልጅ ያየውን አይቻለሁ የሰማውን ሰምቻለሁ ካለ እውነተኛ
ይባላል። ኢየሱስ ክርስቶስ እኔ እውነተኛ ነኝ ብሏል። የተናገረው ሁሉ
እውነት ነው። የእግዚአብሔር ልጅ ነኝ ማለቱ የእግዚአብሔር ልጅ ስለሆነ
ነው፣ የዓለም ብርሃን ነኝ ማለቱም የዓለም ብርሃን ስለሆነ ነው «መልካም
እረኛ እኔ ነኝ» ማለቱም መልካም እረኛ /ጠባቂ/ ስለሆነ ነው። ሕይወት ነኝ
ማለቱም ሕይወት ስለሆነ እና የሰው ልጆችንም ሕያዋን ስለ አደረገ ነው።
ነኝ ያለውን ሁሉ ሆኖአል። ስለሆነም እውነት ነው።
ሕይወት- ኢየሱስ ክርስቶስ ሕይወት እኔ ነኝ» ሲል ሥጋዊውን ሕይወት፣
መንፈሳዊውን ሕይወት፣ ጊዜያዊውን ሕይወት፣ ዘላለማዊውን ሕይወት የምሰጥ
እኔ ነኝ ማለቱ ነው።
ሕይወት፡-ሥጋዊ ሕይወትና መንፈሳዊ ሕይወት ተብሎ በሁለት
ይከፈላል።1ኛግዙፉን አካል የሚያንቀሳቅስ ሕይወት ሁሉ ሥጋዊ ወይም
እንስሳዊ ሕይወት ይባላል። በሥጋዊ ምግብ የሚንቀሳቀስ፣ ምግብ ሲቆም
የሚቆም፣ በደም የሚንቀሳቀስ ሕይወት ሥጋዊ ነው /ዘፍ 6÷17 ዘጸ 1÷14
ዘሌ 17÷11/። ጊዜያዊ የተባለውም ከሞት በሏላ ስለማይቀጥል ነው።
88
2ኛ መንፈሳዊ ሕይወት፡- በእምነት በእግዚአብሔር ቃል የሚገነባ
ሕይወት ነው /ቆላ 3÷3 ማቴ 4÷4 ሮሜ 8÷6/ መንፈሳዊ ሕይወት በሥጋዊ
ሞት አይሸነፍም። ጌታችን የሚያምንብኝ ቢሞት ዕንኳ ሕያው ይሆናል
የሚያምንብኝ ሁሉ ለዘለዓለም አይሞትም» /ዮሐ11፥26/ ብሏልና።
ለመቃወም
በእኔ በቀር ወደ አብ የሚመጣ የለም/ቊ6
ተቃዋሚዎች የቅዱሳንን አማላጅነት
ይጠቅሱታል። ጥቅሱ ግን ከተቃውሞአቸው ጋር አይገናኝም። ጌታችን
ይህን ጥቅስ
«በእኔ በቀር ወደ አብ የሚመጣ የለም» ሲል- በእኔ ሳያምን በአብ ማመን
የሚቻለው የለም፣ እኔን ሳይቀበል ኣብን የሚቀበል የለም፣ እኔን ሳያከብር
አብን የሚያከብር የለም ማለቱ ነው እንጂ በእኔ በቀር በሌሎች ቅዱሳን ወደ
አብ የሚመጣ የለም ማለቱ አይደለም። እዚህ ላይ ስለሐዋርያት ወይም ስለ
ሌሎች ቅዱሳን አልተናገረም።
ጌታችን መድኃኒታችን ኢየሱስ ክርስቶስ ይህን ቃል የተናገረው
በእግዚአብሔር አብ ብቻ አምነን እንድናለን የሚሉትን የአይሁድን አመለካከት
በመቃወም ነው። በእኔ ሳታምኑ (አብ ብቻ ማመን አይቻላችሁም ሲላቸው
ነው። ወልድን ክዶ አብን ኣምኖ መጽደቅ አይቻልምና። በወልድ የማያምን
ሁሉ በአብም አያምንምና።
በእኔ በቀር ወደ አብ የሚመጣ የለም የሚለው ቃል ከሚከተለት ጥቅሶች
ጋር ተመሳሳይ ነው።ጥቅሶቹ- «ወልድን የሚክድ ሁሉ አብ እንኳ የለውም
በወልድ የሚታመን አብ ደግሞ አለው» /1ኛ ዮሐ 2፡23/ «ከአብ በቀር
ወልድን የሚያውቅ የለም። ከወልድም በቀር ወልድም ሊገልጥለት ከሚፈቅድ
በቀር አብን የሚያውቅ የለም» /ማቴ 11፥27/ «ወልድን የማያከብር የላከውን
አብን አያከብርም» /ዮሐ 5፥23/ እነዚህ ጥቅሶች አብን ከወልድ ወልድንም
ከአብ መለየት እንደማይቻል የሚያስረዱ ናቸው።
የግእዝ በግእዝ ትርጓሜ ወንጌልም«በእኔ በቀር ወደ አብ የሚመጣ
የለም» ማለት፡- እኔን ከሚያውቅ ሰው በቀር አብን ማንም አያውቀውም
ማለት ነው» ይላል።
አንድምታው ትጓሜያችንም በእኔ በቀር የሚለውን ሲያብራራ፡- ክብረ
ሥጋ ክብረ ነፍስን የሚያከብር ወልድ እንደሆነ ወልድ ያላከበረው ግን በአብ
መክበር እንደማይችል ይገልጻል።
እኔንስ ብታውቁኝ አባቴን ደግሞ ባወቃችሁ ነበር/ቊ7
እኔ የአብ ልጅ እንደሆንሁ ብታምኑ አብም የእኔ አባት እንደሆነ
ታምኑ ነበር ማለቱ ነው።
አንድም በሥጋዊ ባሕርይ ብታውቁኝ በአምላካዊ ባሕርይ አታውቁኝም
ሲል ነው።አንድም ከድንግል ማርያም ያለ አባት መወለዴን ብታውቁ ኖሮ
ዓለም ሳይፈጠር ከአብ ያለ እናት መወለዴን ታውቁ ነበር ሲላቸው ነው።
ከአሁንም ጀምራችሁ ታውቁታላችሁ/ቊ7 የግእዝ በግእዝ ትርጓሜ
«ከአሁንም ጀምራችሁ ታውቁታላችሁ ማለቱ ከጥቂት ጊዜ በኋላ መንፈስ
ቅዱስ ስለሚወርድላቸውና ምሥጢር ስለሚገልጽላቸው ነው»
_ ይላል።
ሐዋርያት የአብንና የወልድን መለኮታዊ አንድነት የተረዱት መንፈስ ቅዱስ
ከወረደላቸው በኋላ ነውና።
የፊልጶስ ጥያቄ እና የተሰጠው መልስ
ንባብ፡- ፊልጶስ፡- ጌታ ሆይ አብን አሳየንና ይበቃናል አለው። ኢየሱስም
አለው፡- አንተ ፊልጶስ ይህን ያህል ዘመን ከእናንተ ጋር ስኖር አታውቀኝምን? እኔን
ያየ አብን አይቶአል። እንዴትስ አንተ፡- አብን አሳየን ትላለህ? እኔ በአብ እንዳለሁ
አብም በእኔ እንዳለ አታምንምን? እኔ የምነግራችሁን ቃል ከራሴ አልናገረውም።
ነገር ግን በእኔ የሚኖረው አብ እርሱ ሥራውን ይሠራል። እኔ በአብ እንዳለሁ
ኣብም በእኔ እንዳለ እመኑኝ። ባይሆንስ ስለራሱ ስለ ሥራው እመኑኝ /ቊ 8-11/።
አብን አሳየንና ይበቃናል/ቊ8 መድኃኒታችን ኢየሱስ ክርስቶስ ስለ
አብ ብዙ ጊዜ አስተምሯል። አሁን ፊልጶስ ስለ አብ የሰማነው ይበቃናል
እያለ ነው። ብዙ ጊዜ የሰማውን አንድ ቀን ማየት ፈልጓል። አብ ምን
እንደሚያህልና ምን እንደሚመስል ማየት ናፍቆታል። አብ እንደ ወልድ
በግዙፍ ሥጋ የሚገለጥ መስሎት ነው። አብ በአካል ልዩ ቢሆንም በአምላክነቱ
ከወልድ ጋር መኖሩን ገና ያልተረዳው ፊልጶሰ አብን ለማየት ያቀረበው
ጥያቄ አለማወቁን ገለጸበት። ይህ ጥያቄ በፊልጶስ አንደበት ይገለጽ እንጂ
የሁሉም ደቀመዛሙርት ጥያቄ ነው። ጌታችንም መልስ ሲሰጥ «Xኔ በአብ
እንዳለሁ አብም በእኔ እንዳለ እመኑኝ» በማለት ለሁሉም መለሰላቸው እንጂ
ለፊልጶስ ብቻ አልመለሰም። መልሱን ለሁሉም መስጠቱ ጥያቄው የሁሉም
ደቀ መዛሙርት ጥያቄ መሆኑን ያሳያል።
ይህን ያህል ዘመን ከእናንተ ጋር ስኖር አታውቀኝምን?ቊ9
ፊልጶስ ኢየሱስ ክርስቶስን ቢከተልም እውነተኛ ማንነቱን ግን አያውቅም
ነበር” ሰብአዊ ገጽታውን እንጂ መለኮታዊ ገጽታውን /ባሕርዩን/ በዓይነ
ሕሊናው ተመልክቶት አያውቅም ነበር። እያየው አይመለከተውም፣ እያወቀው
አያውቀውም። አምላካዊ ሥራውን ያደንቃል አምላካዊ ሕልውናውን ግን
አያውቅም። የአብ ልጅ መሆኑን ያውቃል ከአብ ጋር ያለመለየት እንደሚኖር
ግን አልተረዳም# «አታውቀኝምን?»ማለቱ፡- የአብ ሥልጣን የእኔ ሥልጣን፣
የአብ አምላክነት የእኔ አምላክነት፣ የአብ መንግሥት የእኔ መንግሥት፣ የአብ
አምላካዊ ክህሎት የእኔ ክህሎት መሆኑን ለምን አላወቅህም ሲለው ነው።
የግእዝ በግእዝ ትርጓሜ ወንጌል «ፊልጶስ ወልድን በአምላክነቱ አውቆት
ቢሆን ኖሮ አብን አሳየን ብሎ አይጠይቀውም ነበር" አብና ወልድ አንድ ናቸውና
ወልድን በትክክል ቢያውቀው ኖሮ አብንም ያውቀው ነበር» ይላል
እኔን ያየ አብን አይቶአል/ቊ9
አብ በግዙፍ አካል፣ በሥጋዊ አካል ይታያል ማለት አይደለም። ከእኔ ጋር
እኔን ያየ አብን አይቷል ማለት
አንድ ሆኖ በሚያደርገው ተhምር አምላክነቱን ይገልጣል ማለት ነው እንጂ።
እኔ የምሠራው ሥራ፣ የማደርገው ተአምር፣ የማስተምረው ትምህርት ሁሉ
የአብ ነው ማለቱ ነው። የዕውራንን ዓይን የማበራበት ሥልጣን፣ ጎባጣውን
የማቀናበት
ሽባዎችን
ሽባዎችን የምፈውስበት
የማወጣበት ሥልጣን፣ ሙታንን የማነሣበት ሥልጣን የአብም ሥልጣን
የምፈውስበት ሥልጣን አጋንንትን
ነው ማለቱ ነው። አብ በአካል ባይታይም፣ ባይገለጥም በአምላካዊ ሥራው፣
በተአምራቱ፣ በአምላካዊ ሥልጣኑ ታይቷል፣ ተገልጧል ማለት ነው"
ሥልጣን፣
የግእዝ በግእዝ ትርጓሜ ወንጌል ላይ አንድ ተርጓሚ እኔን ያየ አብን
አይቷል» የሚለውን ሲተረጕም «እኔን ያወቀ አብንም ያውቀዋል ማለቱ
ነው። ዳግመኛም የእኔን ሥራ ያየ የአብን ሥራ አይቷል ከሥራውም ይማራል
በዚህም ባሕርያችን አንድ መሆኑ ይታወቃል ሲል ነው ብሏል።
እኔ በአብ እንዳለሁ አብም በእኔ እንዳለ አታምንምን ?ቊ10
ይህ ትምህርት ለፊልጶስም ሆነ ለጓደኞቹ ለሐዋርያት አዲስ ትምህርት
። በሥጋዊ ዓይናቸው የሚያዩት ወልድ በሥጋዊ ዓይናቸው ከማያዩት
አብ ጋር ነኝ አብም አይታይም ከእኔ አይለይም የሚለውን ትምህርት
ለመጀመሪያ ጊዜ መስማታቸው ነው። ከኢየሱስ ክርስቶስ በፊት ይህን
ትምህርት ያስተማረ መምህር አልነበረም። እኔ በአብ ኣለሁ አብም በእኔ አለ
ብሎ ራሱን ከእግዚአብሔር ጋር ያስተካከለ ነቢይ የለም። ሐዋርያት ኣዲስ
ነገር ነው የሰሙት። ያውም ድንቅ ምሥጢር፣ ፈጣሪ ብቻ የሚያውቀው
ምሥጢር። የወልድን ከአብ ጋር መኖር፣ የአብም ከወልድ ጋር መኖር
የእግዚአብሔርን አምላካዊ ተግባር በማድነቅ የሚታመን እንጂ የሚታይና
የሚመረመር አይደለም። ጌታችንም ፊልጶስን «አታምንምን?> አለው
እንጂ አትመረምርምን? _ አላለውም። በመመርመር፣ በጥልቅ ዕውቀት
የእግዚአብሔር ምሥጢር አይታወቅምና።
እኔ የምነግራችሁን ቃል ከራሴ አልናገረውም ነገር ግን በእኔ የሚኖረው
አብ እርሱ ሥራውን ይሠራል/ቊ10 ከራሴ አልናገርም ማለት የእኔ ብቻ
ቃል አይደለም የአብም ቃል ነው እንጂ ማለቱ ነው። እኔ የነገርኋችሁን ቃል
አብ ነግሮአችኋል፣ እኔ ያስተማርኋችሁን ትምህርት አብ አስተምሯችኋል፣
እኔ ያደረግሁላችሁን ተአምር አብ አድርጎላችኋል፣ እኔ የገለጽሁላችሁን
ምሥጢር አብ ገልጸላችኋል ሲላቸው ነው።
የግእዝ በግእዝ ትርጓሜ ወንጌልን የተረጐሙ ሊቃውንት «የእኔ
ባሕርይና የአባቴ ባሕርይ አንድ ነው፣ ፈቃዳችንም አንድ ነው፣ ሥራችንም
አንድ ነው፣ ትእዛዛችንም አንድ ነው ይህን ካላመንህ ግን የምናገራቸውን
ቃላት ከእኔ ከራሴ ብቻ እንዳልሆኑ አስተውል፣ ከእኔ ጋር በአንድነት የሚኖር
አብ ያደርጋቸዋል እንጂ በዚህም ባሕርያችን አንድ መሆኑ ይታወቃል አለው
ፊልጶስን» ብለው ተርጕመዋል።
ተከታዮቹ እርሱ የሚያደርገውን ማድረግ እንደሚችሉ
ንባብ- እውነት እውነት እላችኋለሁ በእኔ የሚያምን እኔ የማደርገውን ሥራ
እርሱ ደግሞ ያደርጋል። ከዚህም የሚበልጥ ያደርጋል እኔ ወደ አብ እሄዳለሁና አብም
ስለ ወልድ እንዲከብር በስሜ የምትለምኑትን ሁሉ አደርገዋለሁ። ማናቸውንም ነገር
በስሜ ብትለምኑ እኔ አደርገዋለሁ /ቊ12-14
በእኔ የሚያምን እኔ የማደርገውን ሥራ እርሱ ደግሞ ያደርጋል/ቊ12
በማርቆስ ወንጌል የተመዘገበው የዚህ ቃል ተመሳሳይ ነው «ያመኑትንም
እነዚህ ምልክቶች ይከተሉአቸዋል በስሜ አጋንንትን ያወጣሉ በአዲስ ቋንቋ
ይናገራሉ እባቦችን ይይዛሉ የሚድልም ነገር ቢጠጡ አይጎዳቸውም
እጃቸውን በድውዮች ላይ ይጭናለ እነርሱም ይድናሉ» /ማር 16÷16-18/
ከሚለው ር ይመሳሰላል።
ያለጥርጣሬ የኢየሱስ ክርስቶስን አምላክነት የሚያምን ሰው
ጸጋ እግዚአብሔርን ይጎናጸፋል። የኢየሱስ ክርስቶስ አምላካዊ ሥልጣን
በጸጋ ለተከታዮቹ፣ ለአገልጋዮቹ ይሰጣል። ኢየሱስ ክርስቶስ ያደረጋቸውን
ተአምራት ሁሉ ተከታዮቹ ያደርጋሉ። ጌታችን አምላካችን መድኃኒታችን
ኢየሱስ ክርስቶስ ካረገ በኋላ ሐዋርያት ብዙ ምልክቶችን /ተአምራትን/ እና
ድንቅ ነገሮችን ሲያደርጉ ነበር። «በሐዋርያትም እጅ ብዙ ድንቅና ምልክት
ተደረገ» /የሐዋ 2÷43 5÷12/ እንዲል።
ተመሳሳይ ከሆኑት ከጌታችንና ከሐዋርያት ተአምራት ጥቂቶቹን
እንመልከት:- ከአሥራ ሁለት ዓመት ጀምሮ ደም የሚፈሳት ሴት የጌታችንን
የልብሱን ጫፍ በመዳሰስ ተፈወሰች /ማቴ 9÷20-22 ሉቃ 8÷44/# የልብሱን
ጫፍ የዳሰሱ በሽተኞች ሁሉ ይድኑ ነበር /ማቴ 14÷36 ማር 6÷56/። ቅዱስ
ጳውሎስም በልብሱ በሽተኞችን ይፈውስ ነበር፣ አጋንንትንም ያስወጣ ነበር /
የሐዋ 19÷11/።
ጌታችን የጴጥሮስን አማት እጇን በመዳሰስ ፈውሷታል እጇንም ይዞ
አስነሥቷታል /ማቴ 8÷14፡15 ማር 1÷29-31 ሉቃ 4÷38-41/። ቅዱስ
ጴጥሮስም ከእናቱ ማህፀን ጀምሮ አንካሳ የነበረውን ሰው በጌታችን በኢየሱስ
ክርስቶስ ስም ፈውሶ በቀኝ እጁ ይዞ አስነሥቶታል /የሐዋ 3÷1-7/።
ጌታችን መድኃኒታችን ኢየሱስ ክርስቶስ ብዙ አጋንንትን ከሰዎች
አስወጥቷል/ማር1÷21-28፡5÷1-20፡7÷24-30፡9÷17-25/#
በጌታችን በኢየሱስ ክርስቶስ ስም አጋንንት ተገዝተውላቸዋል /ሉቃ 10÷17ለሐዋርያትም
19/። ቅዱስ ጳውሎስም ርኩሳን መናፍስትን በቃሉ እየገሠጸ ያስወጣ ነበር /
የሐዋ 16÷16-18/።
ጌታችን መድኃኒታችን ኢየሱስ ክርስቶስ ብዙ ሙታንን አስነሥቷል
/ማር5÷21-42 ሉቃ 7÷11-17 ዮሐ 11÷1-44/። ሐዋርያትም ሙታንን
አስነሥተዋል። ቅዱስ ጴጥሮስ ጣቢታን/ዶርቃን/ አስነሥቷታል /የሐዋ
9÷36-43/። ቅዱስ ጳውሎስም ከሦስተኛው ደርብ/ፎቅ/ ወድቆ የሞተውን
አውጢቂስ የተባለውን ሰው አስነሥቶታል /የሐዋ 20÷9-12/።
ጌታችን መድኃኒታችን ኢየሱስ ክርስቶስ ያደረጋቸውን ድንቅ ነገሮች
ሐዋርያቱ አድርገዋል።ስለሆነም «በእኔ የሚያምን እኔ የማደርገውን ሥራ
እርሱ ደግሞ ያደርጋል» ብሎ የተናገረው የጌታችን ቃል ተፈጽሞአል።
ዚህም የሚበልጥ ያደርጋል/ቊ12 የክርስቶስ ተከታዮች አማኞች
ኢስ ክርስቶስ ካደረገው የበለጠ ተአምር ያደርለ ማለት አይደለም።
_ለማኖት ተእምር የማድረጉን ሥልጣን የሚሰጣቸ ኢየሱስ ክርስቶስ
ና# ከዚህም የሚበልጥ ያደርጋል ማለት ግን- ጌታችን ካደረጋቸው
ተእምራት የሚበዙ ተአምራት በአማኞች በሐዋርያት ሥልጣን ይደረጋሉ
የአንድምታ ትርጓሜያችን ተርጓምያን ሊቃውንትም “እርሱ ሦስት
ዓመት ከሦስት ወር ነው ተአምራትን ያደረገ እነሱ ብዙ ዘመን ሲኖሩ ብዙ
ተ&ምራትን ያደርጋሉና» ብለው አብራርተዋል።
ጌታችን ተገልጦ ወንጌልን የሰበከበትና ተአምር ያደረገበት ጊዜ ሦስት
ዓመት ከሦስት ወር ብቻ ነው። ሐዋርያት ግን ብዙ ዓመቶችን ቆይተው
ንጌልን ስለሰበኩ ጌታችን ካደረጋቸው ተአምራት የሚበዙ ተአምራትን
ያደርጋሉ ማለት ነው።
ሁለተኛም ጌታችን ወንጌልን የሰበከውና ተአምር ያደረገው በኢየሩሳሌም
ብቻ ነው። ሐዋርያት ግን ሁሉንም ዓለም ዙረው አስተምረዋል። ብዙ አሕዛብን
አሳምነዋል። በብዙ ቦታዎች ብዙ ተአምራትን አድርገዋል። ስለዚህ «ከዚህም
የሚበልጥ ያደርጋል» የሚለው ቃል፡- ሐዋርያት በብዙ ዘመን፣ በብዙ አገሮች
ብዙ ተአምራትን የሚያደርጉ መሆናቸውን ያመለክታል።
እኔ ወደ አብ እሄዳለሁና/ቊ12 ወደ አብ መሄድ ዕርገቱን ያመለክታል።
ለደቀ መዛሙርቱ ተአምራት የማድረግ ሥልጣን የሰጣቸው እርሱ ወደ አብ
ስለሚሄድ ነው «እኔ ወደ አብ እሄዳለሁ»ማለቱ ከዚህ በኋላ በአካለ ሥጋ ተገልጬ አላ
ስተምርም፣ ተአምራት አላደርግም ለማለት ነው እንጂ በአምላካዊ ሥራውስ
ከሐዋርያት አልተለየም «እነሆም እኔ እስከ ዓለም ፍጻሜ ድረስ ሁልጊዜ
ከአናንተ ጋር ነኝ» /ማቴ 28፥20/ ብሏልና።
አብም ስለ ወልድ እንዲከበር/ቊ13 አብን የገለጠ ወልድ ነው።
ወልድ ብዙ የአምላክነት ሥራዎችን ሲሠራ ታይቷልı ተገልጧል። «እኔን
ያየ አብን አይቷል» በማለቱ ደግሞ አብን ገለጠው። ወልድ የዕውራንን ዓይን
ስለ አበራ፣ ወልድ ጎባጣውን ስለ አቀና ወልድ ሕብስት ስለ አበረከተ፡ ወልድ
ታንን ስለ ስነሣ አብ ይከበራል። ወልድ የሚሠራቸውን ሥራዎች አብ
እንደሚሠራቸው ወልድ ራሱ እንዲህ ሲል መስክሮአልና «እኔ የምነግራችሁን
ቃል ከራሴ አልናገረውም ነገር ግን በእኔ የሚኖረው አብ እርሱ ሥራውን
ይሠራል» /ዮሐ 14÷10/ አብ ስለ ወልድ ይከበራል ማለት- አብ በአካል
ሳይገለጥ በወልድ ሆኖ የሚሠራውን ሥራ ወልድ ተገልጦ ስለ ሠራው በወልድ
መገለጥ አብ ይከበራል፣ የአብ ሥራ በወልድ ይገለጣል ማለት ነው። አምላካዊ
ሥራን በመሥራት አብና ወልድ አይለያዩምና።
የግእዝ በግእዝ ትርጓሜ ወንጌልም እስመ ዘይትከት እምግብረ
ወልድ ይሴባሕ ወይትእኰት እግአብሔር አብ እስመ አሐዱ ውእብ
ህላዌሆሙ" -ወልድ በሠራው ሥራ እግዚአብሔር አብ ተገልጦ ይመሰናል"
ባሕርያቸው አንድ ነውና» ይላል"
ስለዚህ የወልድ ሥራ የአብ ሥራ ነ የወልድ መገለጥ የአብ መገለጥ
ነው የወልድ መከበር የአብ መከበር ነው" ለምን? ከተባለ ባሕርያቸው
አንድ ስለሆነ ነው"
በስሜ የምትለምኑትን ሁሉ አደርገዋለሁ/ቊ13
ጌታችን ስሜ
የሚለው/ክርስቶስ/ የሚለውን የሥጋዌ ስሙን ነው። ይህ ስም ሰውነቱንና
አምላክነቱን ምድራዊነቱንና ሰማያዊነቱን፣ ፍጹም ሰው ፍጹም አምላክ
መሆኑን የሚገልጥ ስም ነው።ዮሐንስም ወንጌል የተጻፈበትን ምክንያት
ሲገልጽ «ነገር ግን ኢየሱስ እርሱ ክርስቶስ የእግዚአብሔር ልጅ እንደሆነ
ታምኑ ዘንድ አምናችሁም በስሙ ሕይወት ይሆንላችሁ ዘንድ ይህ ተጽፎኣል
ብሏል /ዮሐ 20÷31/ ቅዱስ ጳውሎስም ከመላእክት ይልቅ እጅግ የሚበልጥ
ስምን በወረሰ መጠን እንዲሁ ከእነርሱ አብዝቶ ይበልጣል ብሎ የተናገረው
ክርስቶስ የሚለውን ስም ነው
ጌታችን ደቀመዛሙርቱን «እኔ ማን እንደሆንሁ ትላላችሁ» ብሎ
በጠየቃቸው ጊዜ ጴጥሮስ «አንተ ክርስቶስ የሕያው እግዚአብሔር ልጅ ነህ»
ብሎ ስለመለሰለት ጌታችን «የዮና ልጅ ስምዖን ሆይ በሰማያት ያለው አባቴ
እንጂ ሥጋና ደም ይህን አልገለጠልህምና ብፁዕ ነህ» ብሎታል/ማቴ 16÷1517 ማር 8÷29/። ጴጥሮስ የተመሰገነው የሕያው እግዚአብሔር ልጅ ክርስቶስ
ነህ በማለቱ ነው። ሁለተኛም ቅዱስ ጴጥሮስ «እኛስ አንተ ክርስቶስ የሕያው
እግዚአብሔር ልጅ እንደ ሆንህ አምነናል አውቀናልም» /ዮሐ 6÷69/ ብሏል።
አይሁድ ግን ክርስቶስ የሚለውን ስም ይቃወሙት ነበር። ጌታችንን፡
- ክርስቶስ ነው ብሎ የሚመሰክረውን ሰውም ከምኩራባቸው እንዲያስወጡት
ተስማምተው ነበር /ዮሐ 9÷22/። ጌታችንንም እኔ ክርስቶስ ነኝ በማለቱ
ከሠውታል /ሉቃ 23÷2/። ጌታችን መድኃኒታችን ኢየሱስ ክርስቶስ በአይሁድ
ጭፍሮች ተይዞ በሚሰቀልበት ጊዜም «በእግዚአብሔር የተመረጠው ክርስቶስ
ከሆነ ራሱን ያድን እያሉ ያፌዙበት ነበር /ሉቃ 23÷35/# በአይሁድ መካከልም
መለያየት የተፈጠረው ጌታችንን ክርስቶስ ነው በማለትና አይደለም በማለት
ነበር። ክርስቶስ ነው ብለው የተቀበሉት አማኞች ሲሆኑ ያልተቀበሉት ደግሞ
ከሃዲዎች ተብለዋል ሆነዋል።
እንደ ቅዱስ ጴጥሮስ የሕያው እግዚአብሔር ልጅ ክርስቶስ ሆይ ስማኝ
ብሎ የሚጸልይ ሁሉ ጸሎቱ ይሰማለታል።
ቅዱስ ጴጥሮስ ከእናቱ ማሕፀን ጀምሮ አንካሳ የነበረውን ሰው
«በናዝሬቱ በኢየሱስ ክርስቶስ ስም ተነሣ ተመላለስ» በማለት ፈውሶታል /
fሐዋ 3÷6/ የሕያው የኢየሱስ ክርስቶስ ስም እንደፈወሰውም ሲመሰክር
«በስሙም በማመን ይሀን የምታዩትንና የምታውቁትን የእርሱ ስም አጸናው”
ብሏል /የሐዋ 3÷16፡5÷28፡40/። ቅዱስ ጳውሎስም የሟርተኝነት መንፈስ
የነበረባትን ሴት ባገኘ ጊዜ «ከእርሷ እንድትወጣ በኢየሱስ ክርስቶስ ስም
አዝሃለሁ»ብሎ ርኩሱን መንፈስ አስወጥቶታል /የሐዋ 16÷16-18/። እነዚህ
ጥቅሶች ጌታችን «በስሜ የምትለምኑትን ሁሉ አደርገዋለሁ» በማለት ለደቀ
መዛሙርቱ የተናገረው ቃል እንደ ተፈጸመ ያስረዱናል።
ንባብ፡- ብትወዱኝ ትእዛዜን ጠብቁ። እኔም አብን እለምናለሁ ለዘለዓለምም
ከእናንተ ጋር እንዲኖር ሌላ ኣጽናኝ ይሰጣችኋል እርሱም ዓለም የማያየውና
የማያውቀው ስለሆነ ሊቀበለው የማይቻለው የእውነት መንፈስ ነው። ነገር ግን
ከእናንተ ዘንድ ስለሚኖር በውስጣችሁም ስለሚሆን እናንተ ታውቃላችሁ /ቊ 1517/::
እኔም አብን እለምናለሁ/ቊ15 አብ አጽናኙን ለሐዋርያት እንዲሰጥ
ወልድ መለመን/ መጸለይ ያስፈልገዋል? ወይስ አያስፈልገውም? የሚል ጥያቄ
ከተነሣ መልሱ አያስፈልገውም የሚል ነው። ካላስፈለገው ለምን እለምናለሁ
አለ?ከተባለ መልሱ የሚከተለው ነው። ጌታችን «አብን እለምናለሁ» ማለቱ፡
- ጸሎትን ልመናን ለደቀ መዛሙርቱ ለማስተማር ነው። ጸልዩ ለምኑ ብሎ
ማስተማር ብቻ በቂ አይደለም። እጸልያለሁ እለምናለሁ ማለት ግን የጸሎትን፣
የልመናን ጠቃሚነት በሐዋርያት አእምሮ ለመቅረጽ የተሻለ የማስተማር
ስልት ነው።
ጌታችን ብዙ ጊዜ ለደቀ መዛሙርቱ እጅግ በጣም ጥሩ የሆኑ
መልእክቶችን የሚያስተላልፍባቸው ምክንያቶችን ይፈልጋል። የሚከተሉትን
ሦስት የማስተማርያ ምክንያቶች እንመልከት
1ኛ ከቢታንያ ሲመለስ በተራበ ጊዜ በለስ የሚያፈራበት ጊዜ
አለመሆኑንና በበለሷም ፍሬ አለመኖሩን እያወቀ ወደ በለሷ ሄዷል። ጌታችን
ወደ በለሷ የሄደበት ወራት በለስ የሚያፈራበት ወራት አለመሆኑን ማርቆስ
ገልጸ ጽፏልና /ማር 11÷12፡13/። ጌታችን ወደ በለሷ የሄደው የበለስ ፍሬ
ፈልጎ አይደለም «ለዘለዓለም ፍሬ አይገኝብሽ» ብሎ በረገማት ጊዜ በለሷ
ስትደርቅ ተአምራቱን በደቀ መዛሙርቱ ፊት ለመግለጽ ነው እንጂ /ማቴ
21÷18-22 ማር 11÷12-24/።
2ኛ ለእስራኤላውያን ከአለት ላይ ውኃን ያፈለቀ አምላክ ሲሆን
ከሳምራዊቷ ሴት ውኃ ለምኗል /ዮሐ 4÷7-10/ እርሱ የሕይወት ውኃ
መሆኑን ሊገልጽላት ስለፈለገ ነው እንጂ ውኃ ፈልጎ አልነበረም። ምክንያቱም
«ውኃ አጠጪኝ የሚልሽ ማን መሆኑንስ ብታውቂ አንቺ ትለምኚው ነባርሽ
የሕይወትም ውኃ ይሰጥሽ ነበር» ብሏታል።
3ኛ ጌታችን ከሞተና ከተነሣ በኋላ ምድራዊውን ምግብ አልፈለገም
ሞትን ድል አድርጎ ከተነሣ በኋላ 40 ቀን በምድር ላይ ቆይቷል።ሠላሳ
ዘጠኙን ቀን ምንም ምግብ አልቀመሰም። አንድ ቀን ግን በደቀመዛሙርቱ
ፊት የተጠበሰ አሣ እና የማር ወለላ በልቷል/ /ሉቃ 24÷41-43/ ከትንሣኤ
በኋላ ምድራዊው ምግብ አስፈልጎት ሳይሆን ሥጋው ሞትን ድል አድርጎ
እንደተነሣ ለደቀመዛሙርቱ ለመግለጽ፣ ለማስረዳት ነው። ከሞት በፊት
ከእናንተ ጋር ስበላ ስጠጣ የነበርሁት ክርስቶስ ነኝ እወቁኝ ለማለት በፊታቸው
በላ።እዚህም ላይ አብን መለመን ሳያስፈልገው አብን እለምናለሁ ማለቱ
ደቀመዛሙርቱን ለልመና፣ ለጸሎት ለማትጋት ነው።
በዚህ ምዕራፍ ላይ ወልድ አብን እንደሚለምንና አብ አጽናኙን መንፈስ
ቅዱስን ለሐዋርያት እንደሚሰጥ ቢገለጽም ምዕራፍ /16÷7/ ላይ ደግሞ
አጽናኙን መንፈስ ቅዱስን ራሱ ወልድ እንደሚልከው ተገልጾአል። ቃሉም
እንዲህ ይላል «እኔ ግን እውነት እነግራችኋለሁ እኔ እንድሄድ ይሻላችኋል
እኔ ባልሄድ አጽናኙ ወደ እናንተ አይመጣምና እኔ ብሄድ ግን እርሱን
እልክላችኋለሁ» /ም 16÷7/። ራሱ ኢየሱስ ክርስቶስ አጽናኙን መንፈስ
ቅዱስን የሚልከው ከሆነ አብን መለመን አያስፈልገውም ማለት ነው።
ሁለተኛም «እኔም ስለ እናንተ አብን እንድለምን የምላችሁ አይደለሁም»
ብሏቸዋል/ምዕራፍ 16÷26/።
አብ ይሰጣችኋል የሚለውና እኔ እልከዋለሁ የሚለው ሁለቱ ቃሎች
የሚቃረኑ ይመስላሉ፣ ግን ይስማማሉ። ጌታችን ኢየሱስ ክርስቶስ እነዚህን
ሁለት የተለያዩ ቃላት ለምን ተናገረ? ከተባለ፡- መልሱ፡- መንፈስ ቅዱስ
ወደ ሐዋርያት የሚመጣው በአብ ፈቃድና በወልድ ፈቃድ በራሱም ፈቃድ
መሆኑን ለመግለጽ ነው የሚል ነው።
ሌላ አጽናኝ/ቊ16 ሌላ የሚለው ቃል መንፈስ ቅዱስ በአካል ልዩ
መሆኑን ያመለክታል። ከአብና ከወልድ በአካል የተለየ ሌላ ሦስተኛ አካል
መንፈስ ቅዱስ ይሰጣችኋል ማለቱ ነው። እዚህ ላይ ጌታችን መድኃኒታችን
ኢየሱስ ክርስቶስ ሦስት አካላትን ገልጾኣል «እኔ አብን እለምናለሁ» ሲል፡
- እኔ በማለት ራሱን ወልድን ገልጿል። አብን እለምናለሁ በማለቱም አብን
ገልጿል።ሌላ አጽናኝ በማለት ደግሞ መንፈስ ቅዱን ገልጿል። የአንድምታ
መተርጉማንም ካልእ/ሌላ/ አጽናኝ በሚለው ቃል እግዚአብሔር አንድ አካል
ነው የሚል ሰብአልዮስ ይረታል ብለዋል።
አጽናኝ /ጰራቅሊጦስ- የሚያረጋጋ የሚያበረታታ ማለት ነው።
ጰራቅሊጦስ የጽርዕ ቃል ነው። (ግእዝ ከሣቲ ናዛዚ መጽንዒ መንጽሒ
መስተሥርዪ መስተፍሥሒ ማለት ነው"
ክሣቲ ምሥጢር የሚገልጽ/
ናዛዚ /የሚያረጋጋ የሚያጽናና/
መጽንዒ /የሚያጸና የሚያበረታታ/
መንጽሒ /የሚያነጻ የሚቀድስ/
:
መስተሥርዪ /ኃጢአትን የሚያስተሠርይ/፣
መስተፍሥሒ /ደስ የሚያሰኝ ማለት ነው/።
ኪዳነ ወልድ ክፍሌ ጰራቅሊጦስን «እያጣፈጠ የሚናገር ከአፉ ማር ጠብ
የሚል» ይሉታል /ኪዳ . መዝ . ቃላ. ገጽ 907/።
ቅዱስ ያሬድም«እስመ ከፈለነ ንንሣእ ጸጋሁ ንትፈሣሕ ኩልነ በበዓለ
ጰራቅሊጦስ እስመ ውእቱ መንፈስ ቅዱስ» -ጸጋውን እንቀበል ዘንድ
አድሎናልና በጰራቅሊጦስ በዓል ሁላችን ደስ ይበለን። እርሱ መንፈስ ቅዱስ
ነውና» ብሎ ተርጕሞታል/ድጓ ገጽ 343/።
ዓለም የማያየውና የማያውቀው ስለሆነ ሊቀበለው የማይቻለው/ቊ17
ዓለም የተባለ በሃይማኖት፣ በጥምቀት የመንፈስ ቅዱስ ልጅ ያልሆነው
ያአዳም ዘር ሁሉ ነው። በኃጢአት የሚኖረው የዓለም ሕዝብ መንፈስ ቅዱስን
ሊቀበለው አይችልም፣ የመንፈስ ቅዱስ ማደሪያ መሆን የሚቻለው የለም
ማለቱ ነው።
የእውነት መንፈስ ነው/ቊ17 ጰራቅሊጦስ /አጽናኝ/ የእውነት መንፈስ
ነው። መንፈስ ማለት ረቂቅ የማይታይ የማይጨበጥ የማይዳሰስ ማለት ነው።
በአንድምታው ትርጓሜ የእውነት መንፈስ የሚለው /መንፈሰ ጽድቅ/ አካላዊ
ሕይወት፣ ባሕርያዊ ሕይወት፣አክባሪ ሕይወት ተብሎ ተገልጾአል። መንፈስ
ቅዱስ የእውነት መንፈስ የተባለው ከሐሰተኛው መንፈስ የተለየ ስለሆነ ነው።
ከሐሰተኛው መንፈስ ከዲያብሎስ የተለየ ነው። ሰይጣን ሐሰተኛ መንፈስ
እንደሚሆን ራሱ ተናግሮአል «ወጥቼ በነቢያቶቹ ሁሉ አፍ ሐሰተኛ መንፈስ
እሆናለሁ» 11ኛ ነገ 22÷21-23/ ብሏል። መንፈስ የሚለውን ቃል- ቅጽል /
ገላጭ/በሆነ ቃል ነው የምንለየው። ቅዱስ የሚል ቅጽል /ገላጭ/ ቃል ሲከተለው
መንፈስ ቅዱስ እንለዋለን። ርኩስ የሚል ቅጽል /ገላጭ/ ቃል ሲከተለው
መንፈስ ርኩስ እንለዋለን። መንፈስ ማለት ረቂቅ የማይጨበጥ ማለት ስለሆነ
ሰይጣንም የማይታይ የማይጨበጥ ነውና መንፈስ ርኩስ እንለዋለን።
ከእናንተ ዘንድ ስለሚኖር በውስጣችሁም ስለሚሆን እናንተ
ታውቃላችሁ/ቊ17
ዓለም &ያየውም አያውቀውም ሊቀበለውም አይችልም የተባለው
ጰራቅሊጦስ/አጽናኝ/ መንፈስ ቅዱስ በሐዋርያት አድሮ ለሐዋርያት የረቀቀውን
ምሥጢር የሚገልጽላቸው መሆኑን ያመለክታል።ሐዋርያት በበዓለ ሃምሳ
መንፈስ ቅዱስ በወረደላቸው ጊዜ ጸጋ መንፈስ ቅዱስ ተሰጥቷቸው በዓለም
ላይ ያለው ሁሉም ቋንቋ ተገልጦላቸው በብዙ ቋንቋዎች ሲናገሩ ተሰምተዋል
በሐዋርያት ላይ ጸጋ መንፈስ ቅዱስ እንደሞላባቸው
ነቢዩ ኢዩኤል የተናገረውን በመጥቀስ ቅዱስ ጴጥሮስ አስረድቷል/ የሐዋ
7የሐዋ 2 5-13/"
2+14-21/
ደቀ መዛሙርቱን ስለ ማረጋጋቱ
ንባብ- ወላጆች እንደሌላቸው ልጆች አልተዋችሁም፡ ወደ እናንተ
እመጣለሁ። ገና ጥቂት ዘመን ኣለ። ከዚህም በኋላ ዓለም አያየኝም እናንተ ግን
ታዩኛላችሁ እኔ ሕያው ነኝና እናንተ ደግሞ ሕያዋን ትሆናላችሁ። እኔ በአባቴ
እንዳለሁ እናንተም በእኔ እንዳላችሁ እኔም በእናንተ እንዳለሁ በዚያን ቀን
ታውቃላችሁ። ትእዛዜ በእርሱ ዘንድ ያለችው የሚጠብቃትም የሚወደኝ እርሱ
ነው" የሚወደኝንም አባቴ ይወደዋል። እኔም እወደዋለሁ ራሴንም እገልጥለታለሁ።
የአስቆሮቱ ያይደለ ይሁዳ ጌታ ሆይ ለዓለም ሳይሆን ራስህን ለእኛ ልትገልጥ
ያለህ እንዴት ነው? አለው። ኢየሱስም መለሰ፡አለውም፡- የሚወደኝ ቢኖር ቃሌን
ይጠብቃል አባቴም ይወደዋል ወደ እርሱም እንመጣለን በእርሱም ዘንድ መኖሪያ
እናደርጋለን። የማይወደኝ ቃሌን አይጠብቅም የምትሰሙትም ቃል የላከኝ የአብ
ነው እንጂ የእኔ አይደለም /ቍ
18-24/።
ወላጆች እንደ ሌላቸው ልጆች አልተዋችሁም/ቊ18 ስፍራ
አዘጋጅላችሁ ዘንድ እሄዳለሁና» ብሏቸው ነበር# ብቸኝነት እንዳይሰማቸው
አልተዋችሁም አላቸው። በእርሱ ሞት ራሳቸውን ወላጆቻቸው እንደሞቱባቸው
ልጆች እንዳይቆጥሩ ያረጋጋቸዋል።
የግእዝ በግእዝ ትርጓሜ «ሌላ አጽናኝ ይመጣል ስለ አልኋችሁ እኔም
ለዘለዓለም አልተዋችሁም ማለቱ ነው» ይላል።
ገና ጥቂት ዘመን አለ/ቊ19 ጥቂት ዘመን እስከሚሰቀልበት
እስከሚሞትበት ድረስ ያለው ጊዜ ነው። «ከዚህም በኋላ ዓለም አያየኝም»
ማለቱ፡- ከሞተ፣ ከተቀበረ በኋላ ትንሣኤውን ከገለጸላቸው ሰዎች በቀር ሌላው
ሕዝብ እንደማያየው ሲያስረዳቸው ነው።
እናንተ ግን ታዩኛላችሁ/ቊ19 ከትንሣኤው በኋላ ደቀመዛሙርቱ
ማየታቸውን ያመለክታል።
እኔ በአባቴ እንዳለሁ/ቊ20 ከአብ ጋር አንድ መሆኑንና ከአብ የማይለይ
መሆኑን ይገልጻል።
እናንተም በእኔ እንዳላችሁ/ቊ20 በእኔ አምናችሁ የእኔ ተከታዮች
መሆናችሁን ታውቃላችሁ ሲል ነው"
እኔም በናንተ እንዳለሁ/ቊ20 እኔም በእናንተ አድሬ
እናንተን የማልተዋችሁ መሆኔን ታውቃላችሁ ሲላቸው ነው"
ስለምኖር
ትእዛዜ በእርሱ ዘንድ ያለችው/ቊ21 ትእዛዜን የሚሰማ የሚቀበል
መስማት ብቻ ሳይሆን የሚተiብር፣ ሕጌን የሚጠብቅ ወዳጄ ነው ይላል።
የሚወደኝንም አባቴ ይወደዋል/ቊ21 ሕጉ (ትእዛዙ) የወልድ ብቻ
ሳይሆን የአብም ስለሆነ በወንጌል የተጻፈውን ሕጉን (ትእዛዙን) የሚጠብቅ
ሰው በአብ ዘንድ ይወደዳል።
ራሴንም እገልጥለታለሁ/ቊ21 አምላክነቴን፣ ኃያልነቴን፣ አዳኝነቴን
አሳውቀዋለሁ፣ ሰማያዊ ምሥጢር እገልጥለታለሁ ሲል ነው።
የአስቆሮቱ ያይደለ ይሁዳ/ቊ22 እዚህ ላይ ይሁዳ የተባለ ታዴዎስ
ነው። ጌታችንን በሠላሳ ብር የሸጠው ይሁዳ አለመሆኑን ለማሳወቅ ያስቆሮቱ
ያይደለ ይሁዳ በማለት ገለጸው ወንጌላዊው ዮሐንስ።
አባቴም ይወደዋል ወደ እርሱም እንመጣለን በእርሱም ዘንድ
መኖሪያ እናደርጋለን /ቊ23 ቃሌን ወደሚጠብቀው ሰው እኔና አብ
እንመጣለን፣ በረድኤት እንጎበኘዋለን፣ በጸጋ እናድርበታለን ሲለው ነው።
የወልድን ቃል በሚጠብቀው ሰው ላይ አብና ወልድ የሚያድሩበት ከሆነ ወልድ
የሚናገረው ቃል ሁሉ የአብ ቃል መሆኑን ያሳያል። የጎንደር መድኃኔ ዓለም
አብነት በቁም ጽሑፍ የተጻፈው ትርጓሜ ወንጌል «ወደ እርሱ እንመጣለን
በእርሱም ዘንድ መኖሪያ እናደርጋለን» የሚለውን ሲተረጕም «እኔና አብ
መንፈስ ቅዱስም መጥተን አድረንበት እንኖራለን» ማለቱ ነው ይላል።
ጌታ ሆይ ለዓለም ሳይሆን ራስህን ለእኛ ልትገልጥ ያለህ እንዴት
ነው?ቊ23 ታዴዎስ ነበር ጌታችንን የጠየቀው# የታዴዎስ ጥያቄ ራስህን
ለእኛ ብቻ የምትገልጠው እንዴት ነው የሚል ነው። እኛ ካየንህ ሌላው
ሰው እንዴት አያይህም ማለቱ ነው። ጌታችን ከትንሣኤው በኋላ ሰው ሁሉ
እንደማያየው ደቀመዛሙርቱ ብቻ እንደሚያዩት ነበር የነገራቸው።
የሚወደኝ ቢኖር ቃሌን ይጠብቃል/ቊ23 ጌታችንም ራሴን የምገልጠው
ቃሌን ለሚጠብቅ፣ ለሚወደኝ ሰው ነው በማለት ለታዴዎስ መለሰለት። ራሱን
መግለጥ ብቻ ሳይሆን ቃሉን ወደሚጠብቅ ሰው ከአብ ጋር መጥተው በእርሱ
እንደሚኖሩም ገለጸለት። እናንተ ቃሌን ስለምትጠብቁ ራሴን እገልጥላችኋለሁ
ከአብ ጋርም መጥተን በእናንተ እንኖራለን ሲለው ነው።