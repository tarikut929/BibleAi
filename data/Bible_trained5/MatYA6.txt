ኢየሱስም በይሁዳ ቤተ ልሔም በንጉሡ በሄሮድስ ዘመን በተወለደ ጊዜ*
እነሆ* ሰብአ ሰገል የተወለደው የአይሁድ ንጉሥ ወዴት ነው? ኮከቡን
በምሥራቅ አይተን ልንሰግድለት መጥተናልና' እያሉ ከምሥራቅ ወደ
ኢየሩሳሌም መጡ”
(ማቴ.2፡1-2)።
(፩) አሁን ከፊታችን ያለውን ኃይለ ቃል መተርጎም እንደሚገባው አድርገን
መተርጎም ይቻለን ዘንድ፣ ሰብአ ሰገል እነማን እንደ ኾኑ፣ ከየት እን
መጡ፣ እንዴት እንደ መጡ፣ ማን ነግሮአቸው እንደ መጡ፣ ይመራቸው
የነበረው ኮከብም ምን እንደ ኾነ እናውቅ ዘንድ እጅግ ንቁዎች ትጉዎች
መኾንንና ብዙ ጸሎት ያስፈልገናል። እንዲያውም ፈቃዳችሁ ከኾነ
አስቀድመን መስተጻርራን የኾኑ ሰዎች ይህን በተመለካተ ምን እንደሚሉ
እናንሣ። ዲያብሎስ ከዚህ ኃይለ ቃል ተነሥቶ እውነታውን ይቃወ
ዘንድ አንዳንድ ሰዎችን አስታጥቋቸዋልና።
እነዚህ ሰዎች የሚሉትስ ምንድን ነው? “ኮከብ ቈጠራ ለእኛ ረብ ጥቅም
እንዳለው ያስረዳ ዘንድ እነሆ ክርስቶስ በተወለደ ጊዜ ተገልጦ ታየ።” ጌታችን
ኢየሱስ ክርስቶስ በኮከብ ቈጠራ ሕግ ከተወለደ፥ እንዴት ታዲያ ኮከብ
ቈጠራን አጠፋ? እንዴት የሰው ልጅ ዕጣ ፈንታ በከዋክብት የተመሠረተ
ነው የሚለውን ትምህርት አስወገደ? እንዴት የአጋንንትን አንደበት ዝም
አሰኘ? እንዴት ስሕተትን አራቀ? እንደዚህ ያለ የጥንቈላ ሥራንስ እንዴት ገለባበጠ?
ዳግመኛም ሰብአ ሰገል ከራሱ ከኮከቡ የተረዱት ነገር ምንድን ነው?
ጌታችን የአይሁድ ንጉሥ መኾኑን ነውን? ኾኖም ግን የጌታችን መንግሥቱ
ከዚህ ዓለም አልነበረችም፤ ይህን “መንግሥቴ ከዚህ ዓለም አይደለችም
ሲል ለጲላጦስ ግልፅ አድርጎ ነግሮታልና (ሐ.18፡ 36)። ጌታችን ራሱም
መንግሥቱ ከዚህ ዓለም እንዳይደለች በብዙ መንገድ ግልፅ አድርጎል ናል
ጦር ወይም ጋሻ የታጠቁ ጠባቂዎች አልነበሩትምና፤ ፈረስ ወይም የበቅሎ
ሠረገላ ወይም ይሀን የመሰለ ሌላ ነገ የያዙ ወታደሮች በዙሪያው ኾነው
አላጀቡትምና" ከዚህ ኹሉ ይልቅ የተናቀና መናኛ ሕይወትን ይኖር ነበርና
ከእርሱ ር የነበሩት ዐሥራ ኹለት ሰዎችም ከሰዎች ኹሉ ይልቅ የተዋረዱና
ምናምንቴዎች ነበሩና"
ጌታችን ንጉሥ እንደ ኾነ እንኳን ካወቁትስ ለምን ዓላማ [ኢየሩሳሌም ድረስ]
መጡ? በርግጥ እንደሚባለው፡ የሥነ ፈለክ ሥራ ኮከብ አይተው በዚያ ማን
እንደ ተወለደ ማወቅ ሳይኾን ሰዎች የተወለዱበትን ቀን ቈጥረው በዚያ ዕጣ
ፈንታቸውን ጽዋ ተርታቸውን ማወቅ ነው" ሰብአ ሰገል ግን ቅድስት ድንግል
ማርያም በምትወልድበት ጊዜ በቤተ ልሔም አልነበሩም፤ ጌታችን ኢየሱስ
ክርስቶስ መቼ እንደ ተወለደም ኣያውቁም። እንደዚሁም ሊኾን ያለውን ነገር
ኮከቡ ከተንቀሳቀሰበት ጊዜ አንሥተው አልቈጠሩም። ከዚህ ይልቅ ከብዙ ጊ
በፊት በሀገራቸው ኮከብ ታያቸው፤ የተወለደውንም ለማየት መጡ።
እንዲያውም ይህ ከዚያኛው ይልቅ ነገሩን ይበልጥ ውስብስብ ያደርገዋል።
ምክንያቱም ሰብአ ሰገልን ቀስቅሶ ያመጣቸው ለምንድን ነው? ለሌላ ሀገር
ንጉሥ መስገዳቸውስ ምን ጥቅም እናገኛለን ብለው ተስፋ አድርገው ነው?
እርሱ ይገዛቸው ዘንድ ሽተው ነው እንዳንል ይህ ምክንያታዊ አይኾንም።
ለምን ቢሉ አይደለም እንጂ [እንደ ዕሩቅ ብእሲ ታስቦ] የተወለደው በቤተ
መንግሥት ውስጥ፣ በአባቱም ዙፋን አጠገብ ቢኾን ኖሮ፥ ምናልባት በልጁ
ፊት የሰገዱት ከአባቱ ዘንድ ባለሟልነትን ለማግኘት ሽተው ስለ ነበር ነው
በተባለ ነበር። ኾኖም ግን እንደ ምድራዊ ሥርዓት ንጉሥ ይኾናቸው ዘንድ
ፈልገው አልነበረም። ምክንያቱም ሀገሩ ሌላ ነው፤ ከሀገራቸው እጅግ የራቀ
ነው፤ ለአካለ መጠን ደርሶ ይኹን አይኹን እንኳን ያውቁም= ታዲያ
ከሩቅ ሀገር ተጉዘው የመጡት፣ መባን የሰጡት፥ ይህን ለማድረግ መከራን
ኹሉ ተቋቁመውም የተቀበሉት ለምንድን ነው? መከራ ያገኛቸው እንደ ኾነ
የምናውቀውም ሄሮድስ ይህን በሰማ ጊዜ እጅግ በመደናገጡ፣ ሕዝቡም ኹሉ
ይህ ዜና በተሰራጨ ጊዜ እጅግ በመደናገሩ ነው።
“ነገር ግን ሰብአ ሰገል ይህን [ሄሮድስ Xንደዚህ እንደሚደናገጥና ሕዝቡ
እንደሚደናገር] ቀድመው አልገመቱም ነበር"" በፍጹም! ይህ ምክንያታዊ
አይኾንም። ይህን እስካለማሰብ ደርሰው እጅግ ሰነፎች ቢኾኑም እንኳን
በንጉሡ (በሄሮድስ) ዘንድ ምን ሊፈጠር እንደሚችል ማወቅ ይሳናቸዋል
ማለት አይቻልም። ወደ ቤተ ልሔም ሲመጡ ኩተማይቱ የራስዋ ገዥ
ነበራትና። እነዚህን ነገሮች ሲናገሩና አሁን ካለው ንጉሥ ውጭ ሌላ ንጉሥ
እንደሚመጣ ሲናገሩ በራሳቸው ላይ እልፍ መከራን ማምጣት እንደ ኾነ
ማወቅ እስኪሳናቸው ደርሰው አላዋቂዎች አይኾኑም።
ኹሉም መጥተው በጨርቅ ለተጠቀለለ ኣንድ ሕፃን የሚሰግዱትስ ለምንr,
ነው? ምናልባት የሚሰግዱለት ሰው፡ ሕፃን መኾኑ ቀርቶ ዐዋቂ ቢኾን ኖ
ያን ኹሉ መከራ የተቀበሉት ከእርሱ ዘንድ አንዳች ድጋፍን ሽተው ነ
በተባለ ነበር። ይህ ግን በጭራሽ የማይኾን ነው። እነርሱ የፋርስ ሀገር ሰዎች
አረማውያንና "አይሁድ ጋር አንድነት ያልነበራቸው ሲኾኑ ቤታቸውን
ሀገራቸውን፣ ዘመዶቻቸውን፣ ባልንጀሮቻቸውን ትተው መጥተው የሚሰግዱት
ለሌላ ንጉሥ ነውና።
ይህ ድርጊታቸው እንደ ሞኝነት ከተቈጠረባቸው ቀጥሎ ያለው ደግሞ ከዚህ
የባሰ ሞኝነት ይመስላል። ይህስ ምንድን ነው? ረጅም ርቀት ተጉዘው ከሩ
ሀገር ከመጡ፣ ከሰገዱ፣ ሌላውንም ሰው ካደናገጡ በኋላ ወዲያው ተመልሰው
ኼደዋልና። ምን ያዩት የንግሥና ምልክት ነበረ? ያዩት ዳስና የከብቶች በረት
በጨርቅ የተጠቀለለ ሕፃንና ድኻ እናት አይደለምን? ታዲያ አምሃቸውን
(እጅ መንሻቸውን) የሰጡት ለማን ነበር? ምን አስበው ነበር የገበሩለት
በየቦታው ለሚወለዱ ነገሥታት እየኼዱ አምሃ ማቅረብ ልማድ ነበርን? ሰብአ
ሰገልስ ዘወትር እንደዚህ በዓለሙ ኹሉ እየዞሩ ከድኻና ከተናቀ ማኅበረሰብእ
ውስጥ ለሚወለዱ ነገሥታት ወደ ንግሥና ዙፋናቸው ከመውጣታቸው በፊት
ስጦታ ያቀርቡላቸው ነበርን? በፍጹም! አንድ ሰውስ እንኳን ይህን ይህን ሊል
አይችልም።
ታዲያ ለምን ሰገዱለት? በዚህ ዓለም ሹመት ሽልማት እናገኝበታለን ብለው
ከነበረ ከሕፃንና ከድኻ እናት ምን ጠብቀው ነው? ካደገ በኋላ ለሌላ ጊዜ አስበው
ከኾነስ አሁን የሰገዱለትና በጨርቅ የተጠቀለለ ሕፃን እንዴት ያስታውሰናል
ብለው አስበው ነው? “እናቱ ልጅዋን ታስታውሰዋለች ብለው ነው” እንዳንል
ይህም ቅጣት እንጂ ሽልማት የሚገባው አይደለም፤ አስቀድመው ንጉሥ
ተወልዶአል ብለው ገና ሳይነግሥ እንዲታወቅ አድርገዋልና- “ንጉሥ ሄሮድስ
እንዲታወክ፣ ፈልጎ እንዲያገኘውና እንዲገድለው ኹኔታውን አመቻችተው
ነበር” ተብለው ይቀጣሉ እንጂ አይሸለሙምና። በየትም ቦታ እንደሚታወቀው
ለወደፊት ሊነግሥ ያለውን ሕፃን ለሌሎች እንዲታወቅ ያደረገ ሰው ፡ ያ
ሕፃን እንዲገደል፣ ስፍር ቍጥር የሌለው ሰልፍም እንዲነሣበት ከማድረግ
በቀር ሌላ ምንም ፋይዳ የለውምና።
እንግዲህ ይህን ምሥጢር በሰው ልማድና ሥርዓት የምንመረምረው ከኾነ
በውስጡ ምን ያህል የተወሳሰቡ ችግሮችን እንደሚያመጣ ታያለህን? እስከ
አሁን ድረስ ያነሣናቸውን ብቻ ሳይኾን ከጠቀስናቸውም ሌሎች ብዙ ችግሮች
የኢኦ/ተ/ቤ/ክ. የወንጌል አንድምታ መጽሐፍ ነገሥተ ፋርስ ይላቸዋል (ገጽ 72)
ያመጣልና" ነገር ግን በጥያቄ ላይ ጥያቄ እየገመድን ግራ እንዳናጋባችሁ :
አስቀድመን የኮከቡን ነገር በማንሣት ወደ ጠየቅናቸው ጥያቄዎች መልስ
እንኼድ ዘንድ ኑ! ኮከቡ ምን እንደ ነበረ፣ የተለመደ ኮከብ ይኹን ወይስ አዲስና እንደ ተለመዱት
ያይደለ ፣ ወይም ደግሞ እውነተኛ ኮከብ ነበረ ወይስ ራእይ፥ ይህን ኹሉ
ከተረዳችሁት ሌሎችም ነገሮች ኹሉ በቀላሉ ማወቅ ይቻለናልና= እነዚህን
ኹሉ ነገሮች ማወቅ የሚቻለንስ ከየት ነው? ከዚያ ከተጻፈው ነገር ማወቅ
ይቻለናል። ለእኔ እንደሚ'ረዳኝ ይህ ኮከብ ከተለመዱ ከዋክብት አንዱ
አይደለም፤ እንዲያውም አንድ በኮከብ አምሳል የተገለጠ የማይታይ ኃይል
እንጂ በፍጹም ኮከብ አልነበረም። ይህም፦
በመጀመሪያ ደረጃ* ከኣካኼዱ መረዳት እንችላለን= በዚህ መልኩ የሚጓዝ
ተፈጥሮአዊ ኮከብ የለምና። ፀሐይን ብትጠራ፣ ወይም ጨረቃን ወይም
ሌሎች ከዋክብትን ብትጠቅስ እነዚህ ኹሉ ከምሥራቅ ወደ ምዕራብ
ሲኼዱ እናያቸዋለን። ይህ ኮከብ ግን ይኼድ የነበረው ከሰሜን ወደ ደቡብ
ነበር# ፍልስጥኤምም ከፋርስ ኣንጻር የምትገኘው በስተደቡብ ነውና º
በኹለተኛ ደረጃ ከጊዜው አንጻርም አንድ ሰው ይህን መገንዘብ ይችላል።
ኮከቡ ይታይ የነበረው ሌሊት ላይ ሳይኾን እኩለ ቀን ላይ ፀሐይ ብርሃንዋን
እየለገሰች ሳለ ነውና። ለአንድ ተፈጥሮአዊ ኮ:ብ ደግሞ ይህ የማይቻል
ነው። ኮከብስ ይቅርና ጨረቃም ብርሃንዋን በቀን አትሰጥም= የጦረቃ
ብርሃን ከኮከብ ብርሃን ቢበልጥም ቅሉ የፀሐይ ብርሃን በወጣ ጊዜ ጨረቃ
ትጠፋለችና፤ ራስዋን ትሰውራለችና# የዚህ ኮከብ ብርሃን ግን ከፀሐይ
ብርሃን ይልቅ ደምቆ በቀን የሚታይ ነበር፤ ከከዋክብት ኹሉ ይልቅ
ጽዱል ነበርና።
በሦስተኛ ደረጃ+ ኮhቡ አንዳንድ ጊዜ የሚታይ ሌላ ጊዜ ደግሞ የማይታይ
ነበር። ፍልስጥኤም እስኪደርሱ ድረስ ሳይሰወር እየታያቸው የመራቸው
ሲኾን ኢየሩሳሌም እንደ ደረሱ ግን ተሰውሮባቸዋልና* ለሄሮድስ
የመጡበትን ምክንያት ነግረዉት ከእርሱ ከወጡ በኋላም እንደ ገና ራሱን
ገልጦላቸዋልና። ይህ ኹሉ አኳኋኑ ደግሞ ከፍ ያለ ኃይልን ገንዘብ ያደረገ
የሌላ ለባዊ አካል እንጂ የአንድ ተፈጥሮአዊ ኮከብ ጠባይ አይደለምና
እንዲያውም እርሱ ራሱ ብቻውን ሲኼድ አይታይም፤ ሰብአ ሰıል
ሲንቀሳቀሱ የሚንቀሳቀስ እነርሱ መኼድ ሲያቆሙም እርሱም አብሮ
የሚቆም ነበርና፥ እንደ እነርሱ መሻት የሚኼድ ነበርና። ይኸውም
እስራኤላውያን ከግብፅ በወጡ ጊዜ የደመና ዓምድ፥ መንገድ ሲኼዱ
ይኼድ ሲያቆሙም ይቆም እንደ ነበረው ነው።
በአራተኛ ደረጃ* ሕፃኑ ባለበት ላይ ዝቅ ብሎ መጥቶ ሲቆምና በዚህም
ጌታችን ኢየሱስ ክርስቶስን ያመለከተበት መንገድ ይህ ተፈጥሮአዊ ኮm
እንዳልኾነ ማንም ሊገነዘበው የሚችል ነው። እንደ ተፈጥሮአዊ ኮብ
ከሰብአ ሰገል መጥቆ በጠፈር ላይ አልተሰቀለምና። ከላይ ከጠፈር ተሰቅሎ
ቢያመለክታቸው ኖሮ ቦታውን በትክክል ማወቅ ባልተቻላቸው ነበርናየከብቶች ግርግምን የምታህል ጠባብ ቦታ፣ ወይም ደግሞ በጨር
የተጠቀለለ ሕፃን ያለበትን ሥፍራ በትክክል ለማመልከት ለተፈጥሮአዊ
[ግዙፍ] ኮከብ የማይቻል እንደ ኾነ የምታውቁት ነውና። ከግዙፍነቱ
አንጻር ብቻ ሳይኾን ከምጥቀቱ አንጻርም ሰብአ ሰገል ሊያዩት ይፈልጉት
የነበረውን ሥፍራ ለይቶ መጠቆም የሚቻለው አይደለምና። ይህን ማንም
ሰው በጨረቃ መመልከት መረዳት ይቻለዋልና። ምንም እንኳን ከከዋክብት
ይልቅ ልዕልት ብትኾንም፣ በዓለም ኹሉ ሞልተውና ይህን ያህል ታላቅ
በምትኾን ምድር ላይ ተበታትነው ለሚኖሩ ሰዎች ለእያንዳንዳቸው
ቅርብት መስላ ትታያቸዋለችs እንግዲህ ንገሩኝ! ተፈጥሮኣዊ ኮከብ ከኾነ
ያን ምጥቀቱን ትቶ ዘቅዝቆ ወርዶ እጅግ ጠባብ የኾነችውን ግርግም እስከ
ማመልከት መድረስ እንደ ምን ተቻለው? ወንጌላዊውም ይህን ሲነግረን፦
“እነሆም፥ ኮከቡ ሕፃኑ ባለበት ላይ መጥቶ እስኪቆም ድረስ ይመራቸው
ነበር” ይላልና።
(፬) እንግዲህ በዚህ ኹሉ ምክንያት ኮከቡ ከተፈጥሮአውያን ከዋክብት አንዱ
እንዳይደለ፣ ወይም ራሱን የገለጠላቸው እንደ ፍጡራን ከዋክብት ሥርዓት
እንዳልኾነ አየህን? በኮከብ አምሳል የታየው ለምንድን ነው? የአይሁድን
ልበ ቢስነት ይነቅፍ ዘንድ፣ ወደውና ፈቅደው አላዋቂ ለኾኑበትም ምክንያት
ያሳጣቸው ዘንድ ነው። ጌታችን ኢየሱስ ክርስቶስ ወደዚህ ምድር የመጣው
ሰውን ከግብርናተ ዲያብሎስ ለማውጣት ነውና፣ በየብስም በባሕርም የሚኖር
ዓለም (ሳው) ኹሉ እርሱን ወደ ማምለክ ለመመለስ ነውና፥ ስለዚህ በዚህ የገዛ
ወገኖቹን ይዘልፋቸው ዘንድ ገና ከመጀመሪያው አንሥቶ ለአሕዛብ ደጁን
ከፈተላቸው። እርሱ ወደዚህ ምድር እንደሚመጣ ብዙ ጊዜ አስቀድመው
ነቢያት ሲናገሩ፣ ሱባኤ ሲቈጥሩ፣ ምሳሌ መስለው ሲያስተምሩ ሰምተዋልና፥
ነገር ግን ይህን የነቢያት ትንቢት ሱባኤና ምሳሌ ሊያስተውሉት አልቻሉም
ነበርና፥ በመካከላቸው የተወለደውን ንጉሥ ይፈልጉ ዘንድ አሕዛብን ከሩቅ
ሀገር እንዲመጡ አደረገ" ከነቢያት መስማት ያልፈለጉትን ከፋርሳውያን
እንዲሰሙ አደረ?" በዚህም፡ በአንድ መልኩ ቀንተው እርሱን ለመታዘዝ
ልባቸው እንዲነሣሣ ለማድረግ በሌላ መልኩ ደግሞ እርሱን ሳይቀበሉት
ቢቀሩ ላለመቀበላቸው ምክንያት ሲያሳጣቸው ነው" እነርሱ ብዙ ነቢያት
ተነሥተው ቀድመው ትንቢቱን ሱባኤውንና ምሳሌውን ነግረዋቸው ሳለ፡
የትንቢቱና የሱባኤው የምሳሌውም ፍጻሜ የኾነውና ያልተቀበሉትን፡
ሰብአ ሰገል አንድን ኮከብ አይተው ይህንኑ የተገለጠውን ክርስቶስ ራሱን
ሲቀበሉትና ሲሰግዱለት ተመልክተውስ ላለመቀበላቸው ምን ምክንያት
ሊኖራቸው ይችላል? እግዚአብሔር ነቢዩ ዮናስን ወደ ሰብአ ነነዌ እንደ
ላከው፣ በሳምራዊቱ ሴት አማካኝነት ሳምራውያንን እንደ ጠራቸው፣
ከነናዊትዋን ሴትም እንደ ተቀበለው፥ አሁንም በተመሳሳይ ምክንያት
አይሁድን ለማቅረብ ሰብአ ሰገልን ከሩቅ ሀገር ጠራቸው: “የነነዌ ሰዎች
በፍርድ ቀን በቤተ አይሁድ በጠላትነት ይነሡባታል፤ ይከራከሩአታል፤
ምላሽ ያሳጡአታል። [ዮናስ ቢያስተምር አምነዋልና። ቤተ አይሁድ ግን
የዮናስ ጌታ ክርስቶስ ቢያስተምራቸው አናምንም ብለዋልና]፤ “ንግሥተ
አዜብ በፍርድ ቀን በአይሁድ ላይ ትነሣበታለች፤ ትከራከራታለች፤ ምላሽ
ታሳጣታለች። [የሰሎሞንን ጥበብ ልትሰማ ከጽንፈ ምድር መጥታለችና፤
ቤተ አይሁድ ግን የሰሎሞን አምላክ ቢያስተምራቸው አናምንም ብለዋልና]
ያለውም ለዚህ ነው (ማቴ.12፡40-41)።
“ሰብአ ሰገልን እንደዚህ ባለ ራእይ የጠራቸውስ ለምንድን ነው?” ብሎ የሚጠይቅ
ሊኖር ይችላል። ታዲያ እንዴት ሊጠራቸው ይገባ ነበር? ነቢያት መላክ
ነበረበትን? ሰብአ ሰገልስ ነቢያት የሚነግሩአቸውን ባልተቀበሉአቸው ነበር።
ከላይ ድምፅ ሊያሰማቸው ይገባ ነበርን? በፍጹም! መስማት እንደሚገባቸው
ባልሰሙት ነበር። መልአክ ሊልክላቸው ይገባ ነበርን? መልአክ ልኮላቸው
ቢኾንም በፈሩ በደነገጡ ነበር። ስለዚህ እግዚአብሔር እነዚህን ነገሮች ኹሉ
ትቶ በሚያውቁትና በለመዱት መንገድ ጠራቸው። ለእነርሱ በሚመጥናቸውና
ዝቅ ባለ መንገድ ጠራቸው። በታላቅነቱ እጅግ ልዩ በኾነ ውበቱና በአካኼዱ
ተደንቀው ይመጡ ዘንድ እጅግ ታላቅና ልዩ በኾነ ኮከብ ጠራቸው።
እንደዚህ ባለ መንገድም ንዑድ ክቡር የሚኾን ጳውሎስ ግሪኮችን ወደ
አሚነ ክርስቶስ ያመጣቸው ዘንድ መሠዊያቸውንና ባለ ቅኔዎቻቸውን
መነሻ አድርጎአል (ሓዋ.17፡23፡28) ፤ የገዛ ራሳቸው ነቢያትን ለምስክርነት
ጠርቶአል (ቲቶ.1፡12)። ግዝረትን መነሻ ሳያደርግ አይሁድን አላስተማረም።
ሕግን ለሚቀበሉ መጀመሪያ መሥዋዕተ ኦሪትን አቅርቦ ለትምህርቱ
መግቢያ አድርጎታል" የሰው ልጅ በአጠገቡ ያለውን ባሕሉን ሲያከብሩለት
ደስ ያሰኘዋልና፥ እግዚአብሔርና እርሱ የላካቸው ቅዱሳንም ዓለም (ሰው)
ኹሉ ሊድንበት የሚገባውን ለማምጣት አስቀድመው በሚያስተምሩአቸ
ሰዎች አጠግብ ያሉትን ነገሮች ኹሉ በጥንቃቄ ይመረምሩ ነበር# ስለዚህ
እግዚአብሔር ሰብአ ሰገልን በኮከብ ስለ ጠራቸው ይህ የማይገባ እን
ኾነ ኢታስብ= እንደዚህ ብለህ የምታስብ ከኾነ በሰብአ ሰገል ብቻ ሳይኾን
በእስራኤላውያን ሥርዓትም በመሥዋዕቱ በመንጻት ሥርዓቱ፣ በወር
መባቻው ቀኑ ላይ በታቦቱ በቤተ መቅደሱ ራሱም ቢኾን እንደዚህ ስሕተት
ልታይ ትችላለህና= [በዚህ ኹሉ ሥርዓት ሊጠራቸው አይገባም ነበር ልትል
ትች•ለህና=] እንዴት ብትል የእነዚህ መነሻቸው ሥርዓተ ኣሕዛብ ነውና
ይሀ ቢኾንም ግን እግዚአብሔር በስሕተት ውስጥ ያሉ ሰዎች ይድኑ ዘንድ
እንደ እነርሱ ድካም በእነዚህ ነገሮች እንኳን እንዲገለገሉ ፈቀደላቸው።
እነዚህ ሥርዓቶች አስቀድመው አጋንንት ይመለኩባቸው የነበሩ ቢኾኑም
ቅሉ፡ በጥቂት በጥቂቱ ከዚያ ስሕተት ያወጣቸው ዘንድ፣ ልዑል ወደ ኾነ
ጥበብም ከፍ ከፍ ያደርጋቸው ዘንድ ትንሽ ለወጥ አድርጎ እንደ መጠናቸው
ተቀበለላቸው= ስለዚህ ሰብኣ ሰገልን በኮከብ ሲጠራቸውም ወደ ሌላ ጥበብ፣
ወደ እውነተኛ ጥበብ ይስባቸውና ይማርካቸው ዘንድ ነው። እንዲህም በመኾኑ
እነርሱ በሚያውቁት መንገድ ከጠራቸው በኋላ፣ በእጅ መርቶ እንደ ማምጣት
እስከ ግርግሙ ድረስ ካደረሳቸው በኋላ ወደ ሀገራቸው ሲመለሱ ግን በኮከብ
ያይደለ በመልአክ ነገራቸው" ስለዚህ ቀስ በቀስ አደጉ ወደ ልዕልና ነፍስም
መጡ።
እግዚአብሔር በአስቃሎናውያንና በጋዛ ላይ ያደረገውም እንደዚህ ነበር።
የእግዚአብሔር ታቦት ወደ ሀገራቸው በመጣች ጊዜ አምስት ከተሞች
በእባጭ ተመትተው ነበር" ከታናሹ እስከ ታላቁ ድረስ ሊፈወስ የማይችል
ደዌ አግኝቶአቸው ነበር" ከዚህ ኹሉ በኋላ ግን የሀገሩ ሰዎች ተሰበሰቡ፤
ነቢያቶቻቸውን ጠሩ ከዚህ አምላካዊ ቍጣ እንዴት መዳን እንዳለባቸውም
ተማከሩ። ነቢያቶቻቸውም፡ እንቦሶቻቸውን ለይተው አስቀርተው ቀንበር
ባልተጫነባቸው ኹለት ላሞች በሠረገላ እንዲጠምዱ፣ የእግዚአብሔር
ታቦትም በሠረገላው ላይ እንዲያኖሩአት፣ ያለ መሪም እንዲሁ እንዲሰዱአት ፥
ሠረገላው ሳይሳሳትና መንገድ ሳይጠፋበት ወደ ቤትሳሚስ ቢወጣ እጅግ
ክፉው ነገር ከእግዚአብሔር የመጣ እንደ ኾነ፥ አለዚያም እንዲያው እንደ
መጣባቸው እንጂ የእግዚአብሔር እጅ እንዳልኾነ በዚህ ቍጣው ከማን እንደ
መጣ እንዲያውቁ ነገሩአቸው። ሕዝቡ የነቢያቶቻቸውን ቃል ታዘዘ፤ እንደ
ታዘዙትም አደረገ። እግዚአብሔርም እንደ ሰዎቹ ድካም መጠን ዝቅ ብሎ
የእነዚህን የሐሰት ነቢያት ቃል አከበረ። የነቢያቶቹ ቃል ሊፈጸም የማይገባው
ነው ሳይል ተቀበለው። የተናገሩት ነገር ተአማኒ እንዲኾን እንዲፈጸም
አደረገ (1ኛ ሳሙ.5-6)። በዚህም ምክንያት የመጣው ውጤት ደግ ነበር።
የእግዚአብሔር ተቃዋሚዎች የነበሩት ኃይሉን እንዲመለከቱ አድርጎአልና፤
የአሕዛብ ነቢያት ስለ እርሱ እንዲመሰክሩ አድርጎአልና። እግዚአብሔር
እንደዚህ አድርጎ ሰዎችን ወደ አሚን ያመጣበት ብዙ እንደ ኾነ ማንም ሰው
ሊያስተውለው የሚችል ነው። እግዚአብሔር ከመናፍስት ጠሪዋ ሴት ጋር
ያደረገውም ልክ እንደዚህ ነው፤ እናንተም ይህን ከላይ በገለፅነው አገላለፅ
ልትመለከቱት ትችላላችሁ (1ኛ ሳሙ.28)።
ኮከቡን መነሻ በማድረግ እነዚህን ነገሮች ነገርናችሁ። እናንተም ይህን መነሻ
በማድረግ እንደዚህ ያሉ ነገሮችን መመርመር ትችላላችሁ። “ለጠቢብ ሰው
ትምህርትን ስጠው፤ ጥበብንም ያበዛል” ተብሎአልና (ምሳ.9፡9)። እኛ ግን
አስቀድሞ ወደ ተነበበው ኃይለ ቃል ልንመለስ ይገባናል።
(፭) መጀመሪያ ላይ የተነበበው ኃይለ ቃልስ ምን የሚል ነው? ኢየሱስም
በይሁዳ ቤተ ልሔም በንጉሡ በሄሮድስ ዘመን በተወለደ ጊዜ* እነሆ* ሰብአ ሰል
የተወለደው የአይሁድ ንጉሥ ወዴት ነው? ኮከቡን በምሥራቅ አይተን ልንሰግድለት
መጥተናልና እያሉ ከምሥራቅ ወደ ኢየሩሳሌም መጡ"
ሰብአ ሰገል የኮከብ ምልክትን አመኑ፤ ቤተ አይሁድ ግን የነቢያትን ቃል
በጆሮአቸው ሰምተው “አናምንም” አሉ። ወንጌላዊው ቦታውንና ጊዜውን
ጠቅሶ “በቤተ ልሔም” እና “በሄሮድስ ዘመን" ብሎ የሚነግረንስ ለምንድን
ነው? “በንጉሡ" ብሎ ማዕርጉን የሚነግረንስ? “ንጉሡ ብሎ ማዕ
የሚነግረን መጥምቁ ዮሐንስን የገደለው ሌላ ሄሮድስ ስላለ ከእርሱ ሲለይልን
ነው" መጥምቁ ዮሐንስን የገደለው ከሮማ ግት የአራተኛው ክፍል ዥ
ሲኾን ይህ ሂሮድስ ግን ንጉሥ ነበርና (ማቴ.141)" ቦታውንና ጊዜውን
የሚነግረን ደግሞ አስቀድሞ የተነገረውን ትንቢት እንድናስታውስ ነ
ነቢዩ ሚክያስ እንዲህ ያለውን “አንቺ ቤተ ልሔም ኤፍራታ ሆይ አንæ
በይሁዳ አእላፋት መካከል ትኾኚ ዘንድ ታናሽ ነሽ" ከአንቺ ግን አወጣ
ከቀድሞ ጀምሮ ከዘለዓለም የኾነ በእስራኤል ላይ ገዥ የሚኾን ይወጣልኛ
(ሚ).52)። ከአርእስተ አበው አንዱ የሚኾን ያዕቆብም የሚመጣበትን
ጊዜና ምልክቱን ነግሮናል። “መንግሥት ከይሁዳ አይጠፋም፤ ምስፍናም
ከአብራኩ፡ ለእርሱ የሚጠብቀውን እስኪያገኝ ድረስ የአሕዛብ ተስፋቸ
እርሱ ነውና” ብሎአልና (ፍ.49፡10)።
እዚህ ላይ አንድ ጥያቄ እናነሣ ዘንድ ይገባናል። ሰብአ ሰገል እንዴት
እንደዚህ ሊያስቡ ቻሉ? ይህን አሳብ ወደ ልቡናቸው ያመጣው ማን ነው?
እግዚአብሔርም ጭምር ልቡናቸውን እንደ ቀሰቀሰ እንጂ የኮከቡ ተግባር
ብቻውን እንዳልኾነ ይረ'ዳኛል። ይኸውም “እግዚአብሔር የፋርስ ንጉሥ
የቂሮስን መንፈስ አስነሣ” እንደ ተባለና አይሁድ ወደ ሀገራቸው እንዲኼዱ
እንዳደረገው ነው (2ኛ ዜና.36፡22)። እንደዚህ ሲባል ግን እግዚአብሔር
የሰብአ ሰገልን ነጻ ፈቃድ አጥፍቶ ያለ ፈቃዳቸውና ያለ ውዴታቸው እንዲህ
እንዲያስቡ አደረጋቸው ማለት ሳይኾን ንዑድ ክቡር የሚኾን ጳውሎስን
ከሰማይ ታላቅ ድምፅ አሰምቶ ሲጠራው የራሱ የእግዚአብሔር ጸጋና የቅዱስ
ጳውሎስ ታዛዥነት እንደ ነበረው ነው።
“ታዲያ ለምሥራቅ ሰዎች ጠቢባን ኹሉ ይህን ያልገለጠላቸው ለምንድን
ነው?” ብሎ የሚጠይቅ ሊኖር ይችላል። ኹሉም የማይቀበሉትና የማያምኑት
ስለ ነበሩ ነው። እነዚህ ከሌሎቹ ይልቅ በልቡናቸው ዝግጁዎች ስለ ነበሩ ነው
ይኸውም የእግዚአብሔርን ቍጣ ቀስቅሰው ብዙ ሊጠፉ የተቃረቡ ከተሞች
እያሉ ሊቀበሉት ዝግጁ ለነበሩት ለሰብአ ነነዌ ነቢይ እንዳላከላቸው ማለት
ነው በመስቀል ላይ ከተሰቀሉት ኹለት ወንበዴዎች ይልቅ ሊቀበለው ዝግ
የነበረውን [ፈያታዊ ዘየማንን] ብቻ እንዳዳነው ማለት ነው። እነዚህ የጥበብ
ሰዎች (ሰብአ ሰገል) ከሩቅ ሀገር በመምጣታቸው ብቻ ሳይኾን በንግግራቸውም
ምግባራቸው እንደ ምን የቀና እንደ ነበረ ተመልከት። ሐሰተኞች አድርገ
እንዳያስቡአቸው መንገዱን ማን እንደ መራቸው፣ ከምን ያህል ርቀት እንደ
መጡ ተናግረዋልና። የመምጣታቸውን ምክንያት ሲገልጡም: “ልንሰግድለት
መጥተናል” በማለት በጥብዓት ተናግረዋልና። የሕዝቡንም ኾነ የንጉሡን ቍ
ኣልፈሩምና" ስለዚህ ሰብአ ሰıል ወደ ሀገራቸው ተመልሰውም ለወገኖቻቸው
መምህራን እንደ ኾኑአቸው ይረ'ዳኛል። በባዕድ ሀገር ምንም ሳይፈሩና
ሳያፍሩ ከተናገሩ፥ አሁን [ጌታችንን ራሱን] የመልአኩን ቃል፣ የነቢዩንም
ምስክርነት ሰምተው ሲመለሱ ደግሞ እዚህ መጥተው ስላዩትና ስለ ሰሙት
ኹሉ ለወገኖቻቸው ከዚህ በበለጠ ጥብዓት ይናገሩታልና።
ኃይለ ቃሉ ሲቀጥል፦ “ንጉሡ ሄሮድስም ሰምቶ ደነገጠ፥ ኢየሩሳሌምም ኹሉ
ከእርሱ ጋር” ይላል (ማቴ.2፡3)። ሄሮድስስ “ንጉሥ” ስለ ነበረ ሰብኣ ሰገል
የነገሩትን ሰምቶ እንደ ንግሥናው ለራሱና ለልጆቹ ቢደነግጥ የሚጠበቅ ነው።6
ኢየሩሳሌም ግን የደነገጠችው ለምንድን ነው? የሚወለደው ንጉሥ ነቢያት
አስቀድመው መድኃኒት፣ ቸርነት አድራጊ፣ ከአርያም የሚወጣ ታዳጊ ብለው
ጠርተውታል (መዝ.13፡10፣ ኢሳ.59፡20)። ታዲያ ይህን ሰምታ ኢየሩሳሌም
ለምን ደነገጠች? ይህ ድንጋጤዋ [እስራኤላውያን] ከግብፅ ባርነት በወጡ ጊዜ
በምድረ በዳ የተደረገላቸውንም ቸርነት ትተው ፊታቸውን ከእግዚአብሔር
እንደ መለሱ፣ ከተደረገላቸው አርነት ይልቅ የግብፅን ምንቸት እንዳሰቡ
ተመሳሳይ ነው። [ጌታችንን አለመቀበልዋን የሚያስረዳ ነው።]
ነቢያቱ የተናገሩት ቃል ምን ያህል እውነት እንደ ኾነ ታስተውል ዘንድ
እማልድሃለሁ። ይህንኑ ተመሳሳይ ቃል አስቀድሞ ነቢዩ፦ “በለውጡ በእሳት
ቢቃጠሉ ይወዳሉ፤ ሕፃን ተወልዶልናልና፥ ወንድ ልጅም (ወልድም)
ተሰጥቶናልና” በማለት ተናግሮታልና (ኢሳ.9፡5-6)። ቢደነግጡም ግን
የተደረገውን ነገር ለማየት አልፈቀዱም። ሰብአ ሰገልን ተከትለው ወደ ቤተ
ልሔም አልኼዱም፤ ስለ ነገሩ ምንነት አልጠየቁም፤ ከሰው ኹሉ ይልቅ
ጠበኝነትንና ግድየለሽነትን ገንዘብ ያደረጉት ይህን ያህል ነበርና። ሰብአ ሰገል
እየፈለጉት ያለው ንጉሡ በመካከላቸው የተወለደ እንደ ኾነ ፋርሳውያንን
እንኳን ወደ እርሱ በኃይሉ ስቦ በረድኤቱ አቅርቦ እንዳመጣቸው፣ እነርሱም
(የኢየሩሳሌም ሰዎችም) በኋላ ሲያድግና ወደ ዙፋን ሲወጣ ከንጉሡ ግዛት
መስፋትና መግነን የተነሣ ኹሉንም በእጃቸው ጭብጥ በእግራቸው እርግጥ
አድርገው እንደሚገዙ አስበው ደስ ሊሰኙ ሊመኩም ሲገባቸው፥ በዚህ
እንኳን ምንም አልተሻሻሉምና። እንደው እየተከናወነ ያለውን ሰማያዊውን
ምሥጢር ባይረዱትም እንኳን እንዲሁ በአፍአ ከሚያዩት ነገር ተነሥተው
“ገና ከመወለዱ ብዙዎችን እንደዚህ እንዲሰግዱለት ካደረገ፥ ሲያድግ ደግሞ
ከዚህ የበለጠ የተፈራና ኹሉም የሚገዙለት ይኾናል፤ ሀገራችንም ከአሕዛብ
ሀገር ይልቅ ገናና ትኾናለች” ብለው ማሰብ ይችሉ ነበር። ስለ
(፯) ነገር ግን ልበ ቢስነታቸው እጅግ የበዛ ቅናታቸውም እንደዚሁ ታላቅ
ነበር ከእነዚህ ነገሮች አንዱስ እንኳን በበጎ ሊያነሣሣቸው አልቻለም፡
እነዚህን እኛም ከፍ ባለ ጥንቃቄ ከልቡናችን ጥልቅ ልንነቅላቸው ይገባናልእነዚህን ፍላጾች ድል ይነሣ ዘንድ ያለው አንድ ሰውም ከነደ እሳት ይልº
የሚያቃጥል ኾኖ ሊቆም ይገባዋል። ክብር ይግባውና ጌታችን ኢየሱስም:
“በምድር ላይ እሳትን አምጥቻለሁ፤ እርስዋን ከማንደድ በቀር ምን እሻለሁ?
ያለው ለዚህ ነውና (ሉቃ.12፡49)። እዚህ ላይ እሳት ያለው መንፈስ ቅዱስን ነው።
እኛ ግን ከአመድ በላይ ቀዝቅዘናል፤ ከሙታን በላይም ሕይወት አልባ
ኾነናል። የተወደደ ጳውሎስ ግን እነሆ ከሰማይና ከሰማየ ሰማይ በላይ መጥቆ፣
ከየትኛውም ነበልባል በላይ ኾኖ፣ በታች በምድር በላይ በሰማይ ያሉትን
ኹሉንም ነገሮች አልፎ፣ አሁን ያለ'ው ሊመጣም ያለ'ው፣ የሚታየውም
የማይታየውንም ድል ነሥቶ እናየዋለን።
ይህ ምሳሌ በአንተ ዓቅም ሊደረግ እንደማይቻል ከቈጠርኸው ግን
በመጀመሪያ ደረጃ ይህ ንግግር በራሱ ከስንፍና የሚመነጭ ነው# እርሱን
መምሰል እንዳትችል የሚያደርግህ፣ ቅዱስ ጳውሎስ ኖሮት አንተ ግን የሌለህ
ምንድን ነው? ኾኖም ግን ይህ ጠብ ክርክር እንዳይኾንብን ቅዱስ ጳውሎስን
እንተወውና፥ ሀብት ንብረታቸውን ከዚህ ዓለም አሳብና ደስታ ጋር ጥለው
በፍጹም ኃይላቸው እግዚአብሔርን የተከተሉት ከዋለበት እየዋሉ ካደረበትም
እያደሩ ቃሉን ይማሩ የነበሩትን የመጀመሪያዎቹን ምእመናን እስኪ እናስብ
የመንፈስ ቅዱስ እሳት የዚህ ዓለም አሳብና ምኞት እንዳይኖረን፥ ይልቁንም
በፍቅረ ዓለም ከመንደድ አውጥቶ በሌላ ልዑል ፍቅር እንድንቃጠ
ያደርገናልና። እንዲህም በመኾኑ እንደዚህ ባለ ልዑል ፍቅር የነደደ ሰው
ያለውን ሀብት ንብረት ቀምተው ቢወስዱበትም እንኳን፣ የዚህ ዓለም የኾነ
ተድላውን ወይም ክብሩን ቢነጠቁትም እንኳን፣ ከዚህም በላይ የገዛ ነፍሱን
ቢፈልጉበትም እንኳን ይህን ኹሉ ያለ አንዳች ማቅማማት እጅግ ቀልሎት
ያከናውነዋል። ወደ ውስጡ ዘልቆ የገባው የመንፈስ ቅዱስ እሳት አለል
ዘሊልነትን ኹሉ ያቃጥልለታልና፤ ከፍ ብለው ከሚበርሩ ፍጥረታት ይልቅ
መጥቆ የሚበርርና ልዕልና ነፍስን ገንዘብ ያደረገ ክበደ ኃጢአትም የሌለበት
ቀሊል የሚታየውን ዓለም ንቆ የሚሰፍፍ እንዲኾን ያደርገዋልና። በመኾኑም
በመንፈስ ቅዱስ እሳት የነደደ ሰው ዘወትር እንደ እግዚአብሔር ፈቃድ
የኾነ ኀዘንን ያዝናል፤ የማያቋርጥ የዕንባ ጅረት ከዓይኑ ይፈስሳል፤ በዚህም
ታላቅ የኾነ የደስታ ፍሬ ምርትን ያፍሳል። ከሚያቃጥል ዕንባ በላይ ሰውን
ወደ እግዚአብሔር የሚያቀርበውና የሚያጣብቀው ምንም ነገር የለምና።
እንዲህ ያለ ሰው በከተሞች መካከል እንኳን የሚኖር ቢኾን፥ ሕይወቱ
በየገዳማቱና በየተራራው በየጥሻውም እንደሚኖሩት ነው። የሚያየው አሁን
ያሉትን ነገሮች አይደለምº ስለ ራሱና ስለ ሌሎች ግድየለሽ ሰዎች አልቅሶ
አይጠግብም። እግዚአብሔርም እንደዚህ ያሉትን ሰዎች ከኹሉም ይልቅ
አብልጦ፦ “የሚያዝኑ ብፁዓን ናቸው” ብሎ ያከብራቸዋል (ማቴ.5፡4)።
(፰) ታዲያ ቅዱስ ጳውሎስ “ኹልጊዜ በጌታ ደስ ይበላችሁ" ያለው ለምንድን
ነው? እርሱ ደስታ ያለው ከዚህ ዕንባ የሚገኘውን ደስታ ነው። የዚህ ዓለም
ደስታ ኀዘን መቆርቆር እንዳለው ኹሉ፥ እንደ እግዚአብሔር ፈቃድ የኾነ
ኀዘንም የማያቋርጥና መቼም ቢኾን መች የማይጠፋ ደስታ ይወልዳልና።
ዘማይቱ ሴት በዚህ እሳት በነደደች ጊዜ ከአምስቱ ሰነፍ ደናግል ይልቅ
ንዕድ ክብርት ኾነች። በንስሐ ዕንባ በነደደች ጊዜ ከዚያን ወዲህ ጠጕርዋን
በመፍታት፣ ባዕንባዋ ቅዱስ እግሩን በማራስ፣ በጠጕርዋ ጉንጉን በማበስ፣
ሽቱንም በመቀባት ለክርስቶስ ያላትን ፍቅር ገለጠች። እንዲያውም እነዚህ
ኹሉ ከኣፍአ ያየናቸው ናቸው። በውሳጤ ልብዋ የነበሩትና እኛ ያላየናቸው
እግዚአብሔር ብቻውን ያያቸው ግን "እነዚህ ይልቅ እጅግ የሚያቃጥሉ
ነበሩ። በመኾኑም የሚያነባ ሰው ኹሉ ከዘማይቱ ሴት ጋር ደስ ይሰኛል፤
ባደረገችው በጎ ነገር ኹሉ hሴት ያደርጋል፤ እርስዋን ከመንቀፍ ይልቅ
ራሱን አርነት ይወጣል። ክፉዎች የምንኾን እኛ እርስዋን የምንፈርድባት
hኾንን ግን ሰውን የሚወድ እግዚአብሔር ምን እንዳላት እናስተውል፤
ከእግዚአብሔር ዘንድ ጸጋን ከመቀበልዋ በፊት ንስሐዋ እንደ ምን የበዛ
በረከትን እንዳስገኘላት ልብ እንበል።
ኃያል ዝናብ ከዘነበ በኋላ ጽሩይ ሰማይ እንደሚታይ ኹሉ፥ ልክ እንደዚሁ
ዕንቦች ሲጎርፉም የልብ ጸጥታና ዕረፍተ ነፍስ ይከተላል፤የኃጢአታችን ጨለማ
እንደ ጢስ ተንኖ እንደ ትቢያ በንኖ ፍጹም ይወገዳል። ከውኃና ከመንፈስ
ስንወለድ (ስንጠመቅ) እንደሚኾነው፥ ተርእዮን በመውደድና በመመጻደቅ
ካላደረግነው በቀር በዕንባና በመናዘዝም ለኹለተኛ ጊዜ እንነጻለን= አንዲት
ሴት ለተርእዮና ለውዳሴ ከንቱ ብላ ዕንባን ብታፈስስ በእውነት ያለ ሐሰት
በሐርና በቀለም ራስዋን ከምታጊያጊጠው በላይ እጅግ እነቅፋታለሁ= እኔ
የምፈልገው ለታይታ የሚፈስስ ሳይኾን እንደ እግዚአብሔር ፈቃድ ከኾነ
ኀዘን የሚመነጭ፣ በምሥጢርና በልብ ማጀት የሚፈስስ፣ አንድ ሰውስ እንኳ
ሳያየው በስውር የሚፈስስ፣ በቀስታና ድምፅ ሳይወጣ የሚፈስስ፣ ከልብ የውስጥ
መዝገብ የሚወጣ፣ በፃርና በምጥ የሚፈስስ እንደዚሁም እግዚአብሔር ብቻ
የሚያየው ዕንባን ነውና። “ድምፅዋ ሳይሰማ ከንፈርዋን ታንቀሳቅስ ነበc”
እንዲል የሐና ዕንባ እንደዚህ ያለ ዕንባ ነበርና (1ኛ ሳሙ.1፡13)= ሐና
ድምፅ ባታወጣም፥ ዕንባዋ ግን ከመለከት ድምፅ ይልቅ ኩልል ብሎ የሚሰ
ነበርና። ስለዚሁ ምክንያትም እግዚአብሔር ማኅፀንዋን ከፈተላት፤ ጠንካራው
ዓለትን ለምለም እርሻ አደረገላት።
እርሱም
አንተም እንደዚህ ብታነባ ጌታህን ትመስለዋለህ። አዎን፡
አፍስሶአልና፤ በይሁዳ ምክንያትም
ውስጡ ታውኮኣልና። አንድ ሰው ጌታችን ብዙ ቦታ ላይ እንደዚህ ሲያደር?
በርግጥ ያገኘዋል፤ አንድም ቦታ ላይ ግን ሳቀ፣ በጥቂቱ ወይም በትንሹ,
ቢኾን ፈıግ አለ የሚል አያገኝም። ከወንጌላውያንም አንዳቸውስ እንኳን
ይህን አይነግሩንም። ንዑድ ክቡር የሚኾን ጳውሎስም ሦስት ዓመት
ሌሊትና ቀን በዕንባ እንደ ነበረ እርሱ ራሱ ተናግሮአል፤ ሌሎችም ይን
መስክረውለታል (ሐዋ.20፡31)። እንደ ሳቀ ግን እርሱ ራሱም የትም ቦታ
አልተናገረም፤ ሌሎች ቅዱሳንም ስለ እርሱም ኾነ እርሱን ስለሚመስሉ
ሌሎች ቅዱሳን እንደ ሳቁ ምንም አልነገሩንም። ሣራ ብቻ እንደ ሳቀች
በዚህም እንደ ተወቀሰች (ዘፍ.18፡12-15)፣ ነጻ የነበረው የኖኅ ልጅም በመሳቁ
ምክንያት የወንድሞቹ ባሪያ እንደ ኾነ ግን ይነግሩናል (ዘፍ.9፡25)።
(፱) እንደዚህ ብዬ ስናገ ግን የልብ አለል ዘሊልነትን ከእናንተ ማራቅ ስለምሻ
እንጂ ሳቅን ኹሉ ስነቅፍ አይደለም። [ጠቢቡ “ለመሳቅ ጊዜ አለው” እንዲል
(መክ.3፡4)።]እስኪ ንገረኝ! ብዙ ወቀሳ ሊጠብቅህ እንደሚችል፣ በሚያስፈራው
የፍርድ ዙፋን ፊት እንደምትቆም፣ በዚህ ዓለም ለሠራኸውም ኹሉ አንድ
በአንድ መልስ እንደምትሰጥ እያወቅህ ተድላ ደስታ ታደርጋለህን? አዎን
“በሰው ፊት የሚክደኝን ኹሉ እኔ ደግሞ በሰማያት ባለው በአባቴ ፊት
እክደዋለሁ” እንዲል ዐውቀን በድፍረት ሳናውቅ በስሕተት ለሠራነው ኃጢአት
ኹሉ መልስ እንሰጣለን (ማቴ.10፡33)። ጌታችንን በሰው ፊት የካድነው ሳናውቅ
በስሕተት ሊኾን ይችላል። ይህ ግን ሐዋርያው ቅዱስ ጳውሎስ “በራሴ ላይ
ምንም አላውቅም፤ ነገር ግን በዚህ አልጸድቅም" እንዳለው ዐውቀን በድፍረት
ሳናውቅም በስሕተት ለሠራነው ኹሉ መልስ እንሰጣለን እንጂ በማወቃችንና
ባለማወቃችን በሚል ስሌት ከተጠያቂነት አናመልጥም (1ኛ ቆሮ.4፡4)
“በዕውቀት አይቅኑ እንጂ ለእግዚአብሔር እንዲቀኑ እመሰክርላቸዋለሁ
ተብሎኣል (ሮሜ.10፡2)። ይህ ግን ይቅርታን አያስገብላቸውምs ዳግመኛም
ለቆሮንቶስ ሰዎች ሲጽፍላቸው፦ “ነገር ግን እባብ በተንኰሉሔዋንን
እንዳሳታት ፥ አሳባችሁ ተበላሽቶ ለክርስቶስ ከሚኾን ቅንነትና ንጽሕና
ምናልባት እንዳይለወጥ ብዬ እፈራለሁ” ብሏቸዋል (2ኛ ቆሮ.11፡3)።
ታዲያ እነዚህን ለሚያህሉ ታላላቅ ነገሮች መልስ እንደምትሰጥ እያወቅህ
እየሳቅህ፣ ዋዛ ፈዛዛ እየተናገርህና ራስህን በቅምጥልነት በማኖር ትቀመጣለህን
“እንደዚህ ሳላደርግ የማዝን ከኾነ ምን በቁዔት አገኛለሁ?” ብሎ የሚጠይቅ
ሰው ሊኖር ይችላል" እጅግ ከፍ ያለ በቁዔት ያለው፡ እንዲያውም በዚህ
ዓለም ቋንቋ ሊገልጡት የማይቻል ረብ ጥቅም ታገኛለህ። በዚህ ዓለም ሥርዓት
በፍርድ ቤት ስትቀርብ እጅግ አብዝተህ ብታለቅስ ከቅጣት አታመልጥም።
እዚህ ግን በተቃራኒው ጥቂት ስንኳ ብታለቅስ እንዳይፈረድብህ ማድረግና
ይቅርታ ማግኘት ይቻልሃል። ክብር ይግባውና ጌታችን ኢየሱስ ክርስቶስ
ስለ ኀዘን አብዝቶ ያስተማረው፣ “የሚያዝኑ ብፁዓን ናቸው" ያለው፣ ረብ
የለሽ ሳቅን የሳቁትንም የወቀሳቸው ለዚህ ነውና። ቤተ ክርስቲያን ቤተ
ተውኔት አይደለችምና። እዚህ የምንመጣውም ሳቅና ስላቅ ፈልገን ሳይኾን
ለመቃተት፣ በመቃተትም መንግሥተ ሰማያትን ለመውረስ ነውና። አንተ ግን
በምድራዊ ንጉሥ ፊት ቆመህ ጥቂትስ እንኳን ኣትስቅም፤ እንዲህ ብታደርግ
ታላቅ የኾነ ቅጣትን ትቀበላለህና። ታዲያ የሠራዊት ጌታ እግዚአብሔር
በእኛ መካከል እያለ መንቀጥቀጥና ራስህን መግዛት ሲገባህ ሳቅና ስላቅ
አብዝተህ ታሳዝነዋለህን? ኃጢአት ሠርተህ ከምታሳዝነው በላይ በዚህ
እጅግ እንደምታሳዝነው አታስተውልምን? እግዚአብሔር ኃጢአት ሠርተው
ከማይንቀጠቀጡ በላይ ለማንም ፊቱን አይሰውርምና።
ይህን ኹሉ ነግረናቸው ግን፥ አሁንም አንዳንድ ሰዎች ልበ ቢሶች ኾነው፦
“እግዚአብሔር ዘወትር ሳቅንና ጨዋታን ይስጠኝ እንጂ ኹልጊዜ ማዘንንስ
ከእኔ ያርቅልኝ” ይላሉ። ከዚህ በላይ ምን አላዋቂነት አለ? ዘወትራዊ ሳቅንና
ጨዋታን የሚሰጥ ዲያብሎስ እንጂ እግዚአብሔር ኣይደለምና። ቢያንስ እስኪ
ሳቅንና ጨዋታን ያበዙት ዕጣ ፈንታቸው ጽዋ ተርታቸው ምን እንደ ኾኑ
አድምጥ። “ሕዝብም ሊበሉ ሊጠጡም ተቀመጡ ሊዘፍኑም ተነሡ” ይላልና
(1ኛ ቆሮ.10፡7፣ ዘጸ.32፡6)። የሰዶም ሰዎችና የኖኅ ዘመን ሰዎች እንደዚህ
ነበሩ። የሰዶም ሰዎችን አስመልክቶ ግብራቸውን ሲናገር፦ “ትዕቢት እንጀራን
መጥገብ መዝለልና ሥራ መፍታት” ይላልና (ሕዝ.16፡49)። በኖኅ ዘመን
የነበሩ ሰዎችም ለብዙ ዓመታት መርከቢቱ ስትዘጋጅ እንኳ እየዩ ሊመጣ
ያለውን መዓት ምንም ሳያስቡ ሲበሉ፣ ሲጠጡና ሲዘፍኑ ነበር (ማቴ.24፡
38)። በዚሁ ምክንያትም የጥፋት ውኃ መጥቶ አጠፋቸው፤ ዓለም በንፍር
ውኃ ተጥለቀለቀች።
ስለዚህ ይህ ከዲያብሎስ የምትቀበለውን ነገር እግዚአብሔር ይሰጥህ ዘንድ
አትለምነው። እግዚአብሔር የሚሰጠው የተሰበረና ትሑት ልብን፣ በመጠን
መኖርንና ራስን መግዛትን፣ ፈሪሐ እግዚአብሔርን ንስሐን ኹሉና እንደ
እግዚአብሔር ፈቃድ የኾነ ኀዘንን ነውና። የእግዚአብሔር ስጦታዎች
እነዚህ ናቸው፤ እጅግ የሚያስፈልጉን ነገሮችም እነዚህ ናቸው= አዎን
ዘወትር ብርቱ ውጊያ አለብንና። ውጊያችንም ከመንፈሳውያን ሠራዊት
ከጨለማ አ0ጋዞች ከአለቆችና ከሥልጣናት ጋር ነውና (ኤፌ6፡12)" ይህ
ብርቱ ሰልፍ ድል እናደርግ ዘንድ በኃይል ሚዛን በበለጥንበተ፣ በመ
በምንኖርበት፣ ንቁዎችም በኾንበት መኾኑ መልካም ነውና። ዘወት
በሳቅና በስላቅ በጨዋታም የምንኖር፣ ነገሮችን በቸልታ የምንመለከት ከኾ
ግን ውጊያው ገና በእኛ ላይ ከመድረሱ በፊት ድል እንደረጋለን፤ ከልል
ዘሊልነታችን የተነሣ እንሸነፋለን።
ስለዚህ ዘወትር መሳቅ፣ ሥርዓት የለሽና ቅምጥል መኾን ለተዋንያን፣ ለጋለሞታ
ሴቶች ለዚህ ዓላማ ብለው ለተዘጋጁ ሰዎች ለቀልዋጮች፣ ለሸንጋዮች
ከዲያብሎስ ጎን ለተሰለፉ ሰዎች ነው እንጂ ለእኛ ለክርስቲያኖች ወደ
መንግሥተ ሰማያት ለተጠሩ፣ የሰማያዊቱ ከተማ ዜጎች ለኾኑ፣ መንፈሳዊ
እጅን ለያዙ ሰዎች አይደለም። አንድ ሰው ከዲያብሎስ ጎን ሲሰለፍ
የክርስቶስ ወታደሮችን ለማስነፍና የቅንዓታቸውን ነርቭ ልምሾ ያደርግ ዘንድ
ሳቁንና ስላቁን ራሱ ኪነ ጥበብ ያደርገዋልና። በከተሞች ተውኔት ቤቶችን
የሚከፍተውና አስቀድሞ እነዚህን አላዋቂ ሰዎችን የሚያሠለጥነው ለዚህ ዓላማ
ብሎ ነው። በእነዚህ ሰዎች ተጽዕኖ ፈጣሪነት ከተማይቱ መንፈሳዊ ቸነፈር
እንዲወርድባት ያደርጋል። ንዑድ ክቡር የሚኾን ጳውሎስ፦ “የስንፍና ንግግ
ወይም ዋዛ የማይገቡ ናቸው” ብሎ እንድንርቀው ያዘዘንን ግብርም፥ በእነዚህ
አላዋቂ ሰዎች አማካኝነት ዲያብሎስ ሰዎችን ይማርክበታል (ኤፌ.5፡4)=
ከእዚህ እጅግ የሚከፋው ደግሞ የሚሳቅበት ርእሰ ጉዳይ ነው። እነዚህ አላዋቂ
ሰዎች ስመ እግዚአብሔር በከንቱ የሚያነሣ ወይም ርኵስ ቃል ቢናገሩ
እዚያ ከተሰበሰቡ ሰዎች ብዙዎቹ በዚህ ይስቃሉና፤ ደስ ይሰኛሉና፤ በድንጋይ
ሊወግሩአቸው የሚገቡ ሰዎች ኾነው ሳሉ ቆመው ያጨበጭቡላቸዋልና
በራሳቸውም ላይ የፍም እሳትን ይከምራሉና። እንደዚህ ስመ እግዚአብሔርን
በከንቱ የሚያነሡትን ሰዎች ያመሰግኑዋቸዋል። ከምንም በላይ እንዲ
እንዲናገሩ የሚያበረታቱአቸው እነዚህ ሰማዕያን በመኾናቸውም :
ተናጋሪዎቹ ብቻ ሳይኾኑ ሰማዕያኑም ስመ እግዚኣብሔርን በከንቱ ለሚያነሡ ሰዎች
የተዘጋጀውን ቅጣት ይደርስባቸዋል" ሰማዕያን ባይኖሩ እነዚህን ርኵን
ቃላትን የሚናገሩ ተዋንያንም ባልነበሩ ነበርና። ሥራችሁን፣ እደ ጥበባችሁንና
ከእነዚህ የምታıኙትን ገቢ ኹሉ ጥላችሁ እነርሱን ለማየት እንደምትመጡ
ስለሚመለካቱ ግን እነዚህ ነውርን የተሞሉ ቃላት ይናገሩ ዘንድ እጅግ
ይፋጠናሉ እንዴት ይናገሩ ዘንድ እንዳላቸውም እጅግ ይተጋሉ።
እንደዚህ ብዬ ስናገር ግን ለእንደዚህ ዓይነቱ ሥርዓት አልበኝነት ዋና
መሠረትና ሥር የኾናችሁት ቀኑን ሙሉ እነዚህን ነገሮች በማየትና
በመስማት የምታሳልፉ በጋብቻ ውስጥ ያሉ ቅዱሳን ነገሮች የምታረክሱ
በዚህ ታላቅ ምሥጢርም በግልጥ የምታላግጡ በዋናነት እናንተ እንደ
ኾናችሁ እንድታውቁ ነው እንጂ ተዋንያኑን ከወቀሳ ነጻ ላደርጋቸው ብዬ
አይደለም። እንዲያውም እነዚህን ነገሮች እንዲናገር የምትጋብዙት መጋበዝ
ብቻ ሳይኾን ስለሚናገረው ዋዛ ፈዛዛ ነገር እጅግ ጓጉታችሁና በዚያ ደስ
ተሰኝታችሁና ስቃችሁ፣ ስላደረገው ነገርም አመስግናችሁ በአጠቃላይ ለዚህ
ዲያብሎሳዊ ተግባሩ ጉልበት የምትሰጡት እናንተ ስለ ኾናችሁ፥ ተዋናዩ
ከእናንተ አንጻር ሲታይ ጥፋተኛ አይደለም።
እስኪ ንገረኝ! እዚያ ስትሰደብ የቆየችውን ሚስትህን ወደ ቤትህ ስትመለስ
የምታያት በየትኛው ዓይንህን ነው? ወይስ በዚያ የሩካቤ አካልዋ የተቃለለው
ሚስትህ ፥ ወደ ቤትህ ስትመጣ ስታስበው አያሳፍርህምን?“እዚያ የተከናውነውኮ
ተውኔት ነው” ብለህ አትንገረኝ ። በፍጹም! ብዙዎችን ዘማውያን ያደረጋቸውና
ብዙ ትዳሮችን ያፈረሰው ይህ ነውና። ይበልጥ እጅግ የሚያሳዝነኝም የሚደረገው
ነገር እንደ ክፉ ድርጊት የሚቈጠር አለመኾኑ፥ አለመቈጠሩም ሳያንስ
ለዚህ የዝሙት ቀብድ የሚጨበጨብለት፣ የድጋፍ ጩኸት የሚጮኹለትና
የሚሳቅለት መኾኑ ነው። እንዴ! ምን እያልህ ነው? የሚደረገው ነገር ትወና
ነው አልኸኝ? እንዲያውም ስለዚሁ ዋና ምክንያት እልፍ ሞት ይገባቸዋል።
ሕጎች ኹሉ [ብሉይም ሐዲስም] ሰዎች እንዲርቁአቸው ያዘዙአቸው ነገሮች፥
እነዚህ ሰዎች ብዙ ደክመው አስመስለው ይሠሯቸዋልና# አንድ ነገር በራሱ
ጸያፍ ከኾነ፥ ጸያፉን አስመስሎ መተወንም ያው ጸያፍ ነውና።እስከ
አሁን ድረስም እነዚህን የዝሙት ትእይንቶችን ከሚሠሩ ውስጥ ምን ያህል
ዘማውያን እንዳደረጉአቸው ምን ያህል ተከታዮቻቸውን ደፋሮችና ሐፍረት
የለሾች እንዳደረጉአቸው አልተናገርሁም" እነዚህን የመሰሉ ነገሮች ከማየት
በላይ ወደ ጋለሞታነትና ወደ ድፍረት የሚመራ ምንም ነገር የለምና።
ኣንተ በአደባባይ ዕራቁትዋ የኾነችን ሴት ለማየት አትደፍርም" እንዲያውም
በአደባባይስ ይቅርና በቤትህ ውስጥም ቢኾን ይህን ታደርግ ዘንድ አትሻም።
እንደዚህ ያለን ነገር እንደ ጸያፍ አድርግህ ነው የምትቈጥረው" ታዲያ ወደ
ተውኔት ቤት በመኼድ የወንዶችንና የሴቶችን ተፈጥሮአዊ የሩካቤ አካል
ትሰድባለህን? የገዛ ዓይንህንስ በዚ ታረክሳለህን? በመሠረቱ ገላዋን ገላልጣ
የምትኼድ ሴትን አይተህ ጋለሞታ እንደ ኾነች አትናዦር። የተገላለጠችውም
ያልተገላለጠችውም እኩል ሰውነት ያላቸው ናቸውና" ታዲያ ይህ ጉድለት
ካልኾነ በአደባባይ ተገላልጣ በማየትሀ አንተ ፊትህን የመሸፈንህ፣ እንዲህ
የምታደርገውንም ሴት ነውር እንደ ፈጸመች አስበህ እንድትሸፈን የመጣርህ
ምክንያቱ ምንድን ነው? ወይስ እንደዚህ ዓይነት ተግባር ለብቻችን ስንኾን
ጸያፍ ከሌሎች ሰዎች ጋራ ኾነን ተሰብስበን ስናየው ግን የማያሳፍር ነውን?
እንዲህስ አይደለም! እንዲህ ብሎ ማሰብ ሞኝነት፣ ሐፍረትም፣ አለፍ ሲልም
ፍጹም ዕብደት ነው። እንደዚህ ያለ ርኵስ ነገር ከማየት ዓይንን ሙሉ ለሙሉ
በጭቃ መቀባት ይሻላል። ርኵስ ነገርንና ሰውነትዋን የገላለጠች ሴት ከማየት
በላይ ጭቃ ዓይንን አይጎዳውምና።
ዕራቁት የመኾን ጥንቱ ምን እንደ ኾነ አድምጥ፤ እንደዚህ ያለ ሐፍረትም
ንዴት እንደ መጣ አንብብ። እንኪያስ ዕራቁት የመኾን ምክንያቱ ምንድን
ነበር? [ለእግዚአብሔር] አለመታዘዛችንና የዲያብሎስ ምክር! ስለዚህ
ጥንቱም ይህ ተግባር የዲያብሎስ የተንኰል ሥራ መኾኑን ዕወቅ፤ ተረዳም።
የሚያሳዝነው ግን አዳምና ሔዋን በድለው ዕራቁታቸውን በኾኑ ጊዜ ቢያንስ
አፍረው ነበር፤ አንተ ግን ሐዋርያው “ክብራቸው በነውራቸው ነው” ብሎ
እንደ ተናገረው ዕራቁታቸውን የኾኑ ሴቶች በማየትህ ትኩራራለህ (ፊልጵ.3፡
19)=
ከእንደዚህ ዓይነት ርኵሰት ወደ ቤትህ ስትመለስ ሚስትህ የምትመለከትህ
እንዴት ነው? እንዴት ነው የምትቀበልህ? በአደባባይ የዘማውያን ሴቶች
የሩካቤ አካልን ስትሰድብና ስትመለከት ቆይተህ ወደ ቤትህ ስትመለስ
ሚስትህ እንዴት ነው የምታናግርሀ?
አሁን የነገርኋችሁን ነገር ሰምታችሁ ካዘናችሁ አመሰግናችኋለሁº “በእኔ
ምክንያት ከሚያዝን በቀር ደስ የሚያሰኝ ማን ነው? ይላልና (2ኛ ቆሮ.2፡2)።
እንዲህ ማዘናችሁንና መጸጸታችሁንም መቼም ቢኾን መች አታቋርጡ። ይህ
ኀዘን በበጎ ለመለወጥ መነሻ ይኾናልና" ንግግሬን ያበረታሁትም በውስጣችሁ
ያለው መርዝ ከምንጩ እንዲወጣ ኣድርጌ እናንተን ከዚያ ነጻ ለማውጣትና
ጽኑ መድኃኒት ጨምሬ ነፍሳችሁን ጤናማ ለማድረግ ነውና። እንደዚህ
ብዬ የተናገርሁት ዛሬም ዘወትም ለዘለዓለሙ ክብርና ጌትነት የባሕርይ
ገንዘቡ (ሚኾን በጌታችን በኢየሱስ ክርስቶስ በቸርነቱና ሰውን በመውደዱ
ኹላችንም እግዚኣብሔር የሚሰጠንን ርስቱንና ክብሩን እንድንወርስ ነውና
