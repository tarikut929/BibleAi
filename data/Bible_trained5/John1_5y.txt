ንባብ፡- ከዚህ በኋላ ከእናቱና ከወንድሞቹ ከደቀመዛሙርቱም ጋር ወደ
ቅፍርናሆም ወረደ።በዚያም ጥቂት ቀን ኖሩ 
- ንባብ- የአይሁድ ፋሲካም ቀርቦ ነበር ኢየሱስም ወደ ኢየሩሳሌም ወጣ።
በመቅደስም በሬዎችንና በጎችን ርግቦችንም የሚሸጡትን ገንዘብ ለዋጮችንም
ተቀምጠው አገኘ# የገመድም ጅራፍ አበጅቶ ሁሉን በጎችንም በሬዎችንም
ንባብ፡- ስለዚህ አይሁድ መልሰው- ይህን ስለምታደርግ ምን ምልክት
ታሳየናለህ? አሉት። ኢየሱስም መልሶ ይህን ቤተ መቅደስ አፍርሱት በሦስት
ቀንም አነሣዋለሁ አላቸው። ስለዚህ አይሁድ ይህ ቤተ መቅደስ ከአርባ ስድስት
ዓመት ጀምሮ ይሠራ ነበር አንተስ በሦስት ቀን ታነሣዋለህ? አሉት /ቍ 18-20/።
ይህን ስለምታደርግ ምን ምልክት ታሳየናለህ?
ኢየሱስም ደግሞ ደቀመዛሙርቱም ወደ ሠርጉ ታደሙ/ቊ1 የአንድምታ
መተርጕማን «እናትን ጠርቶ ልጅን መተው ሥርዓት አይደለምና ጌታችንን
ጠሩት። መምህርን ጠርቶ ደቀ መዛሙርትን መተው ሥርዓት አይደለምና
ደቀ መዛሙርቱንም ጠሯቸው» ብለዋል"
መጽሐፈ ግብረ ሕማማት «የሙሽራው ስም ዶኪማስ ወልደ ዮካን
ይባላል# ጌታችንንም የጠራው ናትናኤል ነው። ሙሽራው የናትናኤል
የአባቱ የወንድም ልጅ ነበርና" ናትናኤል ሠርጉን ትባርክለት ዘንድ ና ብሎ
ጌታችንን ጠራው።ቅድስት ድንግል ማርያምንና ዮሴፍንም ይጠሩአቸው
ዘንድ ሰዎችን ላከ» ይላል።
ማር ዮሐንስ ግን ባለ ሠርጎች ጌታችንን ወደ ሠርግ የጠሩት ከሰዎች
እንደ አንዱ ቆጥረውት ነው" እኛን ለማዳን በባርያ መልክ ተገልጦአልና
አምላክነቱን ስለ አላወቁ ነው ብሏል"
2 ኢየሱስም ደግሞ ደቀ መዛሙርቱም ወደ ሰርጉ ታደሙ።
3 የወይን ጠጅም ባለቀ ጊዜ የኢየሱስ እናት። የወይን ጠጅ እኮ የላቸውም አለችው።
የኢየሱስ እናት የወይን ጠጅ እኮ የላቸውም አለችው/ቊ3 የወይን
ጠጅም ባለቀ ጊዜ የኢየሱስ እናት የወይን ጠጅ እኮ የላቸውም አለችው
ለሠርግ የተጠራው ሕዝብ በሠርግ ቤት ተገኝቶ የወይን ጠጅ ሲያልቅ
ባለሠርጉ እጅግ በጣም ያፍራል፣ በሰዎች ዘንድም ይዋረዳል" እመቤታችን
ሰዎችን ከውርደት ለማዳን ለችግሩ መፍትሔ ማምጣት ወደ ሚችለው ልጇ
አመለከተች። በዮሴፍ ቤት የተለያዩ ተአምራትን ሲያደርግ ታየዋለችና
በሠርግ ቤትም የወይን ጠጅ እዲያበረክት ጠየቀችው።
በሠርጉ ቤት የወይን ጠጁን ማለቅ የባለሠርጎችንም መጨነቅ ራሱ
ጌታችን መድኃኒታችን ኢየሱስ ክርስቶስ ያውቃል። ስንኳን የጋኖች ሆድ
የያዘውን የወይን ጠጅ የሰዎች ልብ የያዘውን አሳብ ያውቅ ነበርና።
ድንግል ማርያም «የወይን ጠጅ እኮ የላቸውም» ብላ እስክትጠይቀው
ድረስ ዝም ማለቱ፡- ማመልከት፣ መለመን፣ መጠየቅ፣ ማማለድ የድንግል
ማርያም የሥራ ድርሻ መሆኑ እንዲታወቅ ነው።
የሚከተሉትን ማስረጃዎች እንይ:- አክአብና ኤልዛቤል ጣዖት
እያመለኩ እግዚአብሔርን በዘነጉ ጊዜ ታላቁ ነቢይ ኤልያስ በምድር ላይ
ዝናብ እንዳይዘንብ ጸልዮ ሦስት ዓመት ከስድስት ወር በምድር ላይ ዝናብ
አልዘነበም ነበር /1ኛ ነገ 17፥1 ያዕ 5፥17/" በምድር ላይ ረሃብ ቢጸናም
እግዚአብሔር ያለ ኤልያስ ጸሎት ዝናብን ኣላዘነበም። ኤልያስ ዝናብ ይዘንብ
ዘንድ ሁለተኛ ጸለየ። እግዚአብሔርም በኤልያስ ጸሎት ዝናብን አዘነበ /ኛ
ነገ 18፥41-46 ያዕ 5*18/።
ይስሐቅ ወደ እግዚአብሔር ሳይጸልይ ሚስቱ ርብቃ አልጸነሰችም ነበር።
ወደ እግዚአብሔር ከጸለየ በኋላ ግን ሚስቱ ርብቃ ጸነሰች» /ዘፍ 25፥21/።
የሳሙኤል እናት ሐና ከመጸለይዋ በፊት ልጅ አልወለደችም ነበር።
ወደ እግዚአብሔር ከጸለየች በኋላ ግን ታላቁን ነቢይ ሳሙኤልን ወለደች /1ኛ
ሳሙ 1*9-20/።
ይህም የሚሆነው መለመን፣ መጸለይ የፍጡር ድርሻ፣ ጸሎትን
መቀበልና ምላሽ መስጠት የፈጣሪ ድርሻ፣ መመኘት መሻት /መፈለግ/
የፍጡር፣ መስጠት የፈጣሪ ይሁንልኝ ይደረግልኝ ማለት የፍጡር ድርሻ፣
ማድረግ፣ መፈጸም የፈጣሪ ድርሻ መሆኑ እንዲታወቅ ነው። የእመቤታችንም
ድርሻ ይሁንላቸው፣ ይደረግላቸው፣ ይሰጣቸው ማለት ነውና «የወይን ጠጅ
እኮ የላቸውም» ብላ እስክትጠይቀው ድረስ ታገሠ።
የዮhንስ mንጌa -ርጕም
ሰዎች
ንጽሕናቸውን፣
ሰዎች አሥራተ
ይህም ጥያቄ እመቤታችን ለምትጠይቃቸው ጥያቄዎች መጀመሪያ
ነው" የጽድቅ ሥራ መሥራት _ ስለአቃታቸው
ቅድስናቸውን ስለአጡ ሰዎች ሥነ ምግባር ስለሌላቸው
ጸሎት ወጾም መስጠት ስለ አታታቸውና ራሳቸውን መግዛት ስለተሳናቸው
ሰዎች- ጽድቅ እኮ የላቸውም ንጽሕና ቅድስና እኮ የላቸውም፡ ሥነ ምግባር
እኮ የላቸውም ኃጢአትን የማሸነፍ ችሎታ እኮ የላቸውም /ሥርየተ ኃጢአት
ይደረግላቸው/ ብላ ስለምታቀርበው ምልጃ መጀመሪያ ነው"
ኢየሱስም- ኣንቺ ሴት ከአንቺ ጋር ምን አለኝ ጊዜዬ ገና አልደረሰም
አላት /ቍ 4
አንቺ ሴት- ይህ ቃል ሁለት መልእክቶችን ሊያስተላልፍ ይችላል።
አክብሮትንና ነቀፋን" ለምሳሌ- አንቺ ሴት አደንቅሻለሁ አከብርሻለሁ
ማለት ይቻላል" አንቺ ሴት ውጭልኝ ! ማለትም ይቻላል። ተናጋሪው
የሚያስተላልፈው መልእክት ይወስነዋል" በአማርኛ ቋንቋ ቃሉ አንድ ሆኖ
ሳለ ረጋ ብሎ በመናገርና ጩኾ በመናገር የትርጕም ልዩነት ይፈጠራል።
አንድ ቃል በማላላትና በማጥበቅ፣ በትሑት አንደበትና በትእቢተኛ አንደበት
ከቁጣ ጋርና ከፈገግታ ጋር ሲነገር ትርጕሙ የተለየያየ ይሆናል። አንቺ ሴት
የሚለው ቃል በአክብሮት ሲነገር
1.«አንቺ ሴት እምነትሽ ታላቅ ነው እንደ ወደድሽ ይሁንልሽ» /ማቴ
15÷28/" ይህ ቃል የኢየሱስ ክርስቶስ ቃል ነው። እምነትሽ ታላቅ ነው
በማለት እምነቷን አድንቋልና የአክብሮት ንግግር መሆኑ ግልጽ ነው።
2. «አንቺ ሴት ከደዌሽ ተፈትተሻል» አላት /ሉቃ 13÷12/# ኢየሱስ
ክርስቶስ ይህችን ሴት እየነቀፋት ሳይሆን ከታሰረችበት የበሽታ ሰንሰለት
እየፈታት ነው።
3. «አንቺ ሴት እመኚኝ በዚህ ተራራ ወይም በኢሩሳሌም ለአብ
የማትሰግዱበት ጊዜ ይመጣል» /ዮሐ 4÷21/።
4. «አንቺ ሴት እነሆ ልጅሽ» /ዮሐ 19÷26/። ይህም ቃል የኢየሱስ
ክርስቶስ ቃል ሲሆን አንቺ ሴት የተባለች ድንግል ማርያም ናት" ልጅሽ
የተባለም ዮሐንስ ወንጌላዊ ነው። ድንግል ማርያምን እንዲንከባከባት፣
እንዲያገለግላት እነሆ ልጅሽ አላት። እርሷም በጸሎቷ በኣማላጅነቷ
እንድትረዳው እነኋት እናትህ አለው"አንቺ ሴት የሚለውን ቃል የተናገረው
ድንግል ማርያምን ለዮሐንስ እናት አድርጎ ለመስጠት ዮሐንስንም
ለድንግል ማርያም ልጅ አድርጎ ለመስጠት ነውና የአክብሮት ንግግር መሆኑ
አያጠራጥርም።
5. «አንቺ ሴት ስለምን ታለቅሻለሽ ማንንስ ትፈልጊያለሽ?› /ዮሐ
20÷15/" ማርያም መግደላዊት ጌታ በተቀበረበት ቦታ ቆማ ስታለቅስ
ነበር ይህን ቃል የተናገራት" ኢየሱስ ክርስቶስ አንቺ ሴት ማለቱ ማርያም
መግደላዊትን ለማረጋጋት ነው እንጂ ለመንቀፍ አይደለም።
6. «አንቺ ሴት ባልሽን ታድኝ እንደሆንሽ ምን ታውቂአለሽ ወይስ አንተ
ሰው ሚስትህን ታድን እንደ ሆንህ ምን ታውቃለህ» /1ኛቆሮ 7÷16/ ሐዋርያው
ቅዱስ ጳውሎስ እነዚህን ሰዎች እየነቀፋቸው አይደለም። ክርስቲያናዊት
ሴት ያላመነውን ባሏን ወደ ክርስትናው ሃይማኖት ማቅረብ እንደሚገባት
ክርስቲያናዊው ወንድም ያላመነችውን ሚስቱን ወደ ክርስትናው ሃይማኖት
ማምጣት እንደሚገባው እየመከራቸውና እያሳሰባቸው ነው እንጂ።
በእነዚህ ጥቅሶች የተቀመጠው አንቺ ሴት የሚለው ቃል ኀዘኔታን
ፍቅርን፣ አክብሮትን የሚገልጽ ቃል ነው እንጂ ቁጣን ነቀፌታን፣ ማመናጨቅን
ጥላቻን አይገልጽም። ጌታችን መድኃኒታችን ኢየሱስ ክርስቶስም እናቱን
ድንግል ማርያምን አንቺ ሴት ሲል በአክብሮት፣ በትሑት አንደበት ለእርሷ
ግልጽ በሆኑ ቃላት ጥያቄዋን እየመለሰላት ነው።
መጋቤ ሐዲስ ሮዳስ ነገረ ማርያም በሐዲስ ኪዳን በተባለው መጽሐፋቸው
/በዘፍጥረት 2÷23/ ላይ «ይኸቺ አጥንት ከአጥንቴ ሥጋም ከሥጋዬ ናት
እርሷ ከወንድ ተገኝታለችና ሴት ትባል»የሚለውን የአዳምን ቃል መነሻ
በማድረግ «ሴት የሚለው ቃል አጥንትሽ ከአጥንቴ ሥጋሽ ከሥጋየ» ማለት
ነው። ጌታችን እናቱን« አንቺ ሴት ማለቱ ከሥጋሽ ሥጋን ከነፍስሽ ነፍስን
ነስቼ አካልሽን አካል ባሕርይሽን ባሕርይ አድርጌ ሰው ሆኛለሁና ማለቱን
የሚያመለክት የአክብሮትና የፍቅር ኃይለ ቃል ነው» በማለት ገልጸውታል።
»
ከአንቺ ጋር ምን አለኝ/ቍ4 ከአንቺ ጋር ምን አለኝ ወይም ከአንተ
ጋር ምን አለኝ የሚለው ቃል ሁለት መልእክቶችን ያስተላልፋል።
ሀ. የሌላውን አሳብ ላለመቀበል ወይም ለመቃወም እንጠቀምበትአለን።
ከአንተ ጋር ምን ግንኙነት አለኝ፣ ምን ዝምድና አለኝ፣ ምን ኅብረት
አለኝ ለማለት ከአንተ ጋር ምን አለኝ ማለት ይቻላል።
ለ. ለተጠየቅነው ጥያቄ አሉታዊ ሳይሆን አዎንታዊ መልስ ለመስጠት
እንጠቀምበትአለን።
ለምሳሌ፡- አንድ ሰው ከጓደኛው ብር ተበድሯል እንበል። ብሩን
የሚመልስበትም የተወሰነ ቀን አለ ብለን እናስብ። አበዳሪው ብሩን
ለመቀበል በተወሰነው ቀን ወደ ተበዳሪው ቤት ሄደ። ሰላምታ ከተለዋወጡ
በኋላ ተበዳሪው ሰው «ብሩን ልትወስድ ነው የመጣኸው?» የሚል ጥያቄ
ቢያቀርብለት አበዳሪው ሰው በደፈናው «ከአንተ ጋር ምን አለኝ»ሊለው ይች
ላል።በውስጡ ብሩን ልወስድ ነው እንጂ የመጣሁት ከአንተ ጋር ሌላ ምን
ጉዳይ አለኝ ማለቱ ነው። ቃሉ በሁለት መንገድ የሚያግባባ ከሆነ የኢየሱስ
ክርስቶስ አነጋገር የሚገልጸው የቱን ነው ወደሚለው እንምጣ። ኢየሱስ ክርስ
ቶስ ከአንቺ ጋር ምን አለኝ ሲል ወደ ሠርግ ቤት የመጣሁት ውኃውን የወይን
ጠጅ አድርጌ አምላክነቴን ልገልጽ ነው እንጂ ሌላ ምን ጉዳይ አለኝ ማለቱ
ነው። ኢየሱስ ክርስቶስ ወደ ሠርግ ቤት የሄደበት ዋና አላማው ውኃውን ወደ
ወይን ጠጅ በመለወጥ የመጀመሪያውን ምልክት/ተአምር/ አድርጎ ለደቀመዛ
ሙርቱና ለሕዝቡ የእግዚአብሔር ልጅ መሆኑን ለማሳወቅ ነውና።_
አንድምታው ትርጓሜያችንም «ከአንቺ ጋር ምን አለኝ ማለት ውኃውን
ጠጅ አድርግላቸው ብትይኝ አይሆንም እልሽ ዘንድ ከአንቺ ጋር ምን ፀብ/
ተቃውሞ/ አለኝ ማለት ነው»ይላል።
- ይህን የመሠለውንም አነጋገር በመጽሐፍ ቅዱስ ተጽፎ እናገኛለን።
የግብፅ ንጉሥ ፈርዖን ኒካዑ ከአሦር ንጉሥ ጋር ሊጋጠም ወደ ኤፍራጥስ ወንዝ
ወጣ። በኢዮስያስ ግዛት ላይ ኣልፎ ይሄድ ነበርና ኢዮስያስ ሊጋጠመው ወጣ።
ፈርዖን ኒካዑም «የይሁዳ ንጉሥ ሆይ ከአንተ ጋር ምን አለኝ በምዋጋበት
በሌላ ቤት ላይ ነው እንጂ በአንተ ላይ ዛሬ አልመጣሁም» /2ኛ ነገ 23፥29
2ኛ ዜና 35፥21 ብሎታል/። የግብፅ ንጉሥ ፈርዖን ኒካዑ ከአንተ ጋር ምን
አለኝ በሚለው አነጋገሩ ከአንተ ጋር ምን ፀብ /ተቃውሞ/ አለኝ ምን ጦርነት
አለኝ አንተን አልቃወምም ከአንተ ጋር አልዋጋም ማለቱ ነው።
ኤልያስ በተራበና በተጠማ ጊዜ በሲዶና አጠገብ ወደ አለችው
ወደ ሰራፕታ እንዲሄድና በዚያም አንዲት ባልቴት እንደምትመግበው
በእግዚአብሔር ተነገረው። ኤልያስ ከሰራፕታዊቷ ቤት ገብቶ ከተመገበና
ቤቷንም በበረከት ከሞላላት በኋላ ልጇ ሞተባት። ሰራፕታዊቷ ሴት
ኤልያስን እንዲህ አለችው «የእግዚአብሔር ሰው ሆይ ከአንተ ጋር ምን አለኝ
ኃጢአቴንስ ታሳስብ ዘንድ ልጄንስ ትገድል ዘንድ ወደ እኔ መጥተሃልን?»
/1ኛነገ 17÷18/ ሴቲቱ ከአንተ ጋር ምን አለኝ ስትል፡- ከአንተ ጋር ምን ፀብ
አለኝ፣ አልበደልኩህም፣ ኣላሳዘንኩህም፣ አላስቀየምኩህም ማለቷ ነው። መጋቤ
ሐዲስ ሮዳስ ነገረ ማርያም በሐዲስ ኪዳን በተባለው መጽሐፋቸው እነዚህንና
እነዚህን የመሰሉ ጥቅሶችን በመጥቀስ ሰፋ አድርገው አብራርተውታል።
ኢየሱስ ክርስቶስ የእመቤታችንን ጥያቄ መቶ በመቶ ተቀብሏታል።
ጥያቄዋንም እንደተቀበላት የምንረዳው ድንግል ማርያም አገልጋዮቹን
የሚላችሁን ሁሉ አድርጉ በማለቷ ነው። ጥያቄዋን ባይቀበላት ኖሮማ
አገልጋዮቹን አታዝዝም ነበር።
ከአንቺ ጋር ምን አለኝ ማለቱ- በሠርግ ቤት ከአንቺ ጋር የተገኘሁት
በባዶ ጋኖች የወይን ጠጅ መልቼ የሰዎችን ችግር ልፈታ ነው እንጂ ሌላ ምን
ፍላጎት አለኝ ሲል ነው።ድንቅ ነገሮችን ከማድረግ ውጭ አምላክነቴን ከማስረዳት
ውጭ፣ ሰዎችን ከማሳመን ውጭ ከአንቺ ጋር ሌላ ምን ሥራ አለኝ እያላት ነው።
_ ጌታችን ለመስጠት እንጂ ለመቀበል፣ የወይን ጠጅ ለማጠጣት
እንጂ ለመጠጣት ሰዎችን ለማስደሰት እንጂ ለመደሰት የሙሽሮችን
ጋብቻ ለመባረክ እንጂ ሙሽሮችን ለማየት ወደ ሠርግ ቤት ኣልሄደም።
ሳምራዊቷን ሴትም«ውኃ አጠጭኝ የሚልሽ ማን መሆኑንስ ብታውቂ አንቺ
ትለምኚው ነበርሽ የሕይወትም ውኃ ይሰጥሽ ነበር» ብሏታል /ም 4፥10።
ደቀ መዛሙርቱም ብላ ባሉት ጊዜ «የእኔስ መብል የላከኝን ፈቃድ አደርግ
ዘንድ፣ ሥራውንም እፈጽም ዘንድ ነው» /ም 4፥31-34/ ብሏቸዋል። ወደ
ሠርግ ቤትም የሄደው በተአምራት ሕዝቡን ለማሳመን ነው።
4 ኢየሱስም። አንቺ ሴት፥ ከአንቺ ጋር ምን አለኝ? ጊዜዬ ገና አልደረሰም አላት።
ጊዜዬ ገና አልደረሰም/ቊ4 ውኃውን የወይን ጠጅ የማደርግበት
ጊዜ፣ ድንቅ ነገሮችንና ምልክቶችን
ምልክቶችን የማደርግበት ጊዜ አምላክነቴን
የምገልጥበት እና ሕዝቡን የማሳምንበት ጊዜ አልደረሰም ሲል ነው" ጌታችን
ለሚሠራው ሥራ፣ ለሚያደርገው እንቅስቃሴ፣ ለሚያደርገው ተአምር ጊዜን
ይጠብቅ ነበር" «የኃይል ነገር ቢሆን እርሱ ኃያል ነው። የፍርድ ነገር ቢሆን
ጊዜን ወሳኙ ማን ነው» /ኢዮ 9፥19/ እንዲል።
የአንድምታ ተርጓምያን አባቶች- ጊዜዬ ገና አልደረሰም የሚለውን
ኃይለ ቃል ሲተረጕሙ- «ሥራውን የሚሠራበት ጊዜ አለውና በቀትር
የሚሠራውን በሰለስት አይሠራውምና፣ በሰለስት የሚሠራውን
የሚሠራውን በነግህ
አይሠራውምና፤ በስድስት ወይም በሰባት ሰዓት የሚሠራውን በሦስት ሰዓት
አይሠራውም፣ በሦስት ሰዓት የሚሠራውንም በአሥራሁለት ወይም በአንድ
ሰዓት አይሠራውም» ብለው አትተዋል።
በእግዚአብሔር ዘንድ እያንዳንዱ ድርጊት የሚደረግበት፣ እያንዳንዱ
ሥራ የሚሠራበት፣ እያንዳንዱ ሁናቴ የሚሆንበት ጊዜ አለው። ጥበበኛው
ሰሎሞን «ለሁሉ ዘመን አለው ከሰማይ በታችም ለሆነ ነገር ሁሉ ጊዜ አለው»
/መክ 3÷1/ እንዳለ። በተጨማሪም«ነገርን ሁሉ በጊዜው ውብ አድርጎ ሠራው»
/መክ 3÷11/ ለነገር ሁሉ፣ለሥራ ሁሉ ጊዜ አለውና/ቍ 17/ የጠቢብም ልብ
ጊዜንና ፍርድን ያውቃል /መክ 8፥5 እንዳለ።
የአይሁድ የዳስ በዓል በቀረበ ጊዜ ወንድሞቹ ደቀ መዛሙርትህ ደግሞ
የምታደርገውን ሥራ እንዲያዩ ከዚህ ተነሣና ወደ ይሁዳ ሂድ ብለውት ነበር።
ጌታችን ግን «ጊዜዬ ገና አልደረሰም። ጊዜያችሁ ግን ዘወትር የተመቼ ነው#
እናንተ ወደዚህ በዓል ውጡ እኔስ ጊዜዬ ገና ስላልተፈጸመ ወደ ዚህ በዓል
ገና አልመጣም» /ዮሐ 7፥1-8/ ብሏቸዋል።
ወንድሞቹ ወደ በዓሉ ከወጡ በኋላ በዚያን ጊዜ እርሱ ደግሞ በግልጥ
ሳይሆን ተሠውሮ ወጣ /ም7፥10/ ከወንድሞቹ ጋር አለመውጣቱ ጊዜው
ስላልደረሰ ነው። ወንድሞቹ ከወጡ በኋላ መውጣቱ ጊዜው ስለደረሰ ነው።
አይሁድ ጌታችንን ለመያዝ ብዙ ጊዜ ሞክረው ነበር። ነገር ግን ጊዜው
ስላልደረሰ አልያዙትም። ዮሐንስ እንዲህ ይላል «ስለዚህ ሊይዙት ይፈልጉ
ነበር። ነገር ግን ጊዜው ገና ስለአልደረሰ ማንም እጁን አልጫነበትም»ም 7፥30
«ጊዜው ገና አልደረሰምና ማንም አልያዘውም» ም 8፥20 ለደቀመዛሙርቱም
መከራ የሚቀበሉበት ጊዜ እንደሚመጣ ሲገልጽላቸው«ከምኩራቦቻቸው
ያወጡአችኋል ከዚህ በላይ ደግሞ የሚገድላችሁ ሁሉ እግዚአብሔርን
እንደሚያገለግል የሚመስልበት ጊዜ ይመጣል” /ም16'12/ ብሏቸዋል።
ሁለተኛም «ጥቂት ጊዜ አለ አታዩኝምም ደግሞም ጥቂት ጊዜ
አለ ታዩኛላችሁም» /ም 16'16/ ብሏቸዋል" በደቀ መዛሙርቱ ዓይን
የማይታይበት ጊዜ ነበረው" የሚታይበትም ጊዜ ነበረው"
ጌታችን መድኃኒታችን ኢየሱስ ክርስቶስ ሁሉንም ነገር በወሰነለት
ጊዜ አደረገው" «ንደ እኔ ያለ ማን ነው ወይስ ለእኔ ጊዜ የሚወስን ማን
ነው» /ኤር 49 19/50'44/ ብሏልና" ጊዜው ሲደርስ ተጸነሰı ጊዜው ሲደርስ
በሥጋ ተወለደ ለመወለድም ጊዜ አለው /መክ 3'2/ እንዲል" ጊዜው
ሲደርስ ወደ ግብፅ ተሰደደ፣ ጊዜው ሲደርስ በእደ ዮሐንስ በማየ ዮርዳኖስ
ተጠመቀ ጊዜው ሲደርስ በገዳመ ቆሮንቶስ አርባ ቀን ጾመ ጊዜው ሲደርስ
በገሊላ ቃና በሠርግ ቤት ተገኝቶ ውኃውን የወይን ጠጅ አደረገው፣ ጊዜው
ሲደርስ ወንጌልን ሰበከ፣ ለመናገርም ጊዜ አለው /መክ 3፥8 እንዲል።
መከራ ስለሚቀበልበትና ስለሚሞትበት ጊዜም እንዲህ አለ «የሰው
ልጅ ይከብር ዘንድ ሰዓቱ ደርሷል» /ዮሐ 12፥23/ «እነሆ እያንዳንዳችሁ
ወደ ቤት የምትበታተኑበት እኔንም ለብቻዬ የምትተውበት ሰዓት ይመጣል
አሁንም ደርሶአል» /ዮሐ 16፥32/ «*ባት ሆይ ሰዓቱ ደርሶአል ልጅህ
ያከብርህ ዘንድ /ዮሐ 17፥1፡2/
ሌላው ጊዜዬ ገና አልደረሰም ያለበት ምክንያት፡- የወይን ጠጅ
ከጋኑ ፈጽሞ አላለቀም ነበርና የወይን ጠጁ እንጥፍጣፊ እስኪያልቅና ጋኖቹ
ባዶ እስኪሆኑ ድረስ መቆየት ስለ ፈለገ ነው" የወይን ጠጁ ማለቅ በሚገባ
ከታወቀና ከተረጋገጠ በኋላ ኢየሱስ ክርስቶስ በባዶ ጋኖች የሞላውን ውኃ
ወደ ወይን ጠጅ ሲለውጠው በሠርግ ቤት የተቀመጡት ሰዎች የተደረገውን
ተአምር ያስተውሉታልና የወይን ጠጁ ማለቅ እስኪረጋገጥ ድረስ እቆያለሁ
ማለቱ ነው።
የግእዝ በግእዝ ትርጓሜ ወንጌልን የተረጐሙ ሊቃውንትም «ወስቴኒ
ኢኀልቀ ተዐገሢኬ እንከ እስከ የኀልቅ ወእለ ሀለዉ ከመ ይለብዉ ዘንተ
ውእተ ጊዜ እገብር» -የወይን ጠጁ ገና አላለቀም እስከሚያልቅ ድረስ ታገሽ
በሠርግ ቤት ያሉትም ይህን ተአምር ያስተውሉት ዘንድ ያንጊዜ /የወይን
ጠጁ ሲያልቅ/ ተአምሩን አደርጋለሁ» ማለቱ ነው ብለው ተርጕመዋል።
እናቱም ለአገልጋዮቹ የሚላችሁን ሁሉ አድርጉ አለቻቸው/ቍ 5
እመቤታችን የወይን ጠጁን ማለቅ ለልጇ ስታሳስበው ማሳሰቢያዋን
እንደ ተቀበላት አውቃለች# የሚላችሁን ሁሉ አድርጉ ማለቷም«ጋኖቹን
ውኃ ሙሉአቸው »ብሎ አገልጋዮቹን እንደሚያዛቸውና ውኃውን የወይን
ጠጅ እንደሚያደርገው ስለ አመነች ነው።
_ንባቡም ትርጓሜውም በግእዝ የተጻፈው ትርጓሜ ወንጌልም «ወይእቲሰ
ለበወት እምቃሉ በአይ ጊዜ ፈቀደ ይግበር" -ርሷም በየትኛውም ጊዜ
ተአምራት ማድረግን እንደ ወደደ ከJሉ ተረዳች» በማለት ያብራራል።
ጌታችን መድኃኒታችን ኢየሱስ ክርስቶስ «አንቺ ሴት ከአንቺ ጋር ምን
አለኝ» ብሎ የተናገረው ንግግር የአክብሮትና አዎንታዊ መልእክትን የያዘ መሆ
የሚታወቀው- እናቱ ድንግል ማርያም ለአገልጋዮቹ የሚላችሁን ሁሉ አድር
በማለቷ ነው። ጥያቄዋን ባይቀበላት ኖሮማ አገልጋዮቹን አታዝዝም ነበር።
እዚህ ላይ ሌላም ምሥጢር አለ" ጌታችን አገልጋዮቹን እንደሚያዝዝ
ለድንግል ማርያም ማን ነገራት? ጊዜዬ ገና አልደረሰም ካላት በኋላ ምንም ሌ
ቃል አልተናገረምና# ተአምር የሚያደርግበትን ምሥጢር እንዴት አወቀች
በትክክል መልሱ የሚከተለው ነው። ምሥጢር የሚገልጽ ልጇ ኢየሱስ
ክርስቶስ «ጋኖቹን ውኃ ሙሉአቸው» ብሎ አገልጋዮቹን እንደሚያዝዛቸው
ገልጾላት ነው። እንደ ነቢያት እርሱ የሚናገረውን አስቀድማ ተናገረች።
ማር ዮሐንስ «እናቱም አገልጋዮቹን ማዘዟ፡- ቃሉን እንዲሰሙት
ነው። «ጊዜዬ ገና አልደረሰም» ማለቱ፡- ስለ ትሕትና ነው እንጂ የሚሳነውና
ከችሎታው በላይ የሚሆን ነገር እንደሌለ አውቃለችና» ይላል።