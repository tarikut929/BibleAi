“ወደ ቤትም ገብተው ሕፃኑን ከእናቱ ከማርያም ጋር አዩት (ቴ.2:11)=
(፩) ወንጌላዊው ሉቃስ “በግርግም አስተኛችው የሚለው ታዲያ ለምንድን
ነው? ምክንያቱም ገና እንደ ወለደችው ያኖረችው በግርግም ነው።
ወንጌላዊው ሉቃስ እንደ ተናገረው ለመቈጠር ከመጣው ሰው ብዛት
የተነሣ “በማደሪያቸው ቦታ አልነበራቸውምና” (ሉቃ.2፡7)
ከዚያ
በኋላ ግን ከግርግሙ አስነሥታ በጉልበቶችዋ አኖረችው (ኣቀፈችው)=
ቅድስት ድንግል ማርያም ወደ ቤተ ልሔም የደረሰችው የመውለጃዋ ጊዜ
ከመድረሱ በፊት ቀድማ አልነበረምና# ይኸውም ሥጋዌና እነዚህ ኹሉ
የተደረጉት እንደ እንግዳ ደራሽ እንደ ውኃ ፈሳሽ በድንገትና በአጋጣሚ
ሳይኾን እግዚአብሔር ባወቀ እንደ ነቢያቱም ትንቢት ይፈጸም እንደ
ነበረ እንዲታወቅ ነው።
ነገር ግን ሰብአ ሰገል የባሕርይ ስግደትን እንዲያቀርቡ ያደረጋቸው ምንድን
ነበር? ድንግል ማርያም በዚያ ሰዓት በአይሁድ ዘንድ ገናና አልነበረችምና፤
ጌታችን የተወለደበት ቤት ቤተ መንግሥት አልነበረምና፤ ከአፍአ
የማረካቸውና ያስደነቃቸው ነገርም አልነበረምና ነገር ግን ሰብአ ሰገል
ሣጥናቸውንም ከፈቱ፤ እጅ መንሻም አቀረቡለት እንጂ የባሕርይ ስግደትን
የሰገዱ ብቻ አይደለም= እጅ መንሻቸውም ለእግዚአብሔር እንደሚቀርብ
ነው እንጂ ለሰው እንደሚቀርብ አልነበረም# ዕጣንና ከርቤ ለእግዚአብሔር
የሚቀርብ አምኃ ነውናs ስለዚህ እንዲህ እንዲሰግዱለት ያደረጋቸው ምንድን
ነበር? እግዚአብሔር በልቡናቸው ላይ አብርቶ ከቤታቸው እንዲወጡ፣ ረጅም
ጉዞ ተጉዘው እንዲመጡ፣ በጥቂት በጥቂቱ እየመራም ወደ ፍጹም ዕውቀት
ያደረሳቸው አማናዊው ኮከብ እርሱ እንደ ኾነ ስላወቁ ነው* ይህ ባይኾን
ኖሮ በርግጥ በዚያ በአፍአ ያዩት ነገር ኹሉ ተርታ ነበርና፥ እንደዚህ ያለ
ክብርን እንዲሰጡ የሚያደርጋቸው አልነበረምና# ስለዚህ በዚያ ከነበሩት
አፍአዊ ነገሮች አንዱስ እንኳን የአምልኮ ስግደት እንዲሰግዱ የሚያደርጋቸው
አልነበረም። የነበረው የከብቶች በረት፣ ዳስ፣ እንደዚሁም ነዳይ እናት ነውና።
ይኸውም ሰብአ ሰገል መፍቀርያነ ጥበብ እንደ ነበሩና ወደ ብላቴናውም
የቀረቡት ዕሩቅ ብእሲን ሳይኾን ፍጹም አምላክ፣ ቸር፣ ሰውን ወዳጅ አምላክ
ብለው እንደ ኾነ በፊትህ የታወቀ የተረዳ ይኾንልህ ዘንድ ነው። በመኾኑም
እንዲያውም ሰገዱለት፤ አምኃም አቀረቡለት እንጂ በአፍአ በተመለከቱት ነገር
አላዘኑም። ያቀረቡለት አምኃም በሥርዓተ አይሁድ ያቀረቡለት አልነበረም።
በግ ወይም ወይፈን አላቀረቡለትምና፤ የቤተ ክርስቲያን መሥዋዕታት የኾኑት
እግዚአብሔር ማወቅን፣ መታዘዝንና ፍቅርን እንጂ።
“ወደ ሄሮድስም እንዳይመለሱ በሕልም ተረድተው በሌላ መንገድ ወደ ሀገራቸው
ኼዱ” (ማቴ.212)*
እዚህም ላይ የእምነታቸውን ታላቅነት፣ እንዴት እንዳላዘኑ፥ ይልቁንስ
እንደ ምን እንደ ታዘዙ፣ እንደ ምን ወደ ልዕልና ነፍስ እንደ ተመነደጉ፣
“ይህ ብላቴና ዐቢይና ኃያል ከኾነ ለምን ተደብቀን እንሸሻለን? በግልፅና
በድፍረት በታላቅ ሕዝብና በጨካኝ ንጉሥ ፊት እየመሰከርን የመጣን
ኾነን ሳለ እንዴት መልአኩ መጥቶ ከከተማይቱ እንድንወጣና እንድንሸሽ
ይነግረናል?” ብለው ራሳቸውን ጠይቀው እንዳልታወኩ ተመልከት። እነዚህን
ሊናገሩስ ይቅርና አላሰቡምም። ከአፍአ በሚታዩ ነገሮች ላይ አለመመርኮዝ
የሚታዘዘውን ትእዛዝ “ኣሜን፥ ይደረግልኝ” ብሎ ሳይጠራጠር መታዘዝ
እምነትን የሚመለከት ነውና። [በዕውቀት የሚመለስ ጥያቄ አለ፤ በእምነት
የሚመለስ ጥያቄም አለ። ሰብአ ሰገል ለምን እንደዚህ እንዳደረጉም በእምነት
እንጂ በዕውቀት ደረጃ የሚመለስ አይደለምና።]
(፪) እነርሱም ከኼዱ በኋላ Xነሆ የጌታ መልአክ በሕልም ለዮሴፍ ታይቶ ሄሮድስ
ሕፃኑን ሊገድለው ይፈልገዋልና ተነሣ ሕኑንና እናቱንም ይህ ወደ ግብፅ ሽሽº
እስክነግርህም ድረስ በዚያ ተቀመጥ' አለው” (ማቴ.213)=
እዚህ ላይ ሰብአ ሰገልንና ብላቴናውን የተመለከተ ልንጠይቀው የሚገባን
ጥያቄ አለ። ሰብአ ሰገል ያልተደናገጡ ይልቁንም ኹሉንም ነገር የተቀበሉት
በእምነት ከነበረ፥ እኛ ደግሞ ለምን እነርሱ ወደ ፋርስ፣ ጌታችንም ከእናቱ ጋር
ወደ ግብፅ ሳይሸሹና በቤተ ልሔም በመቆየት ከሄሮድስ መከራ እንዳልተረፉ
ልንጠይቅ ይገባናል። ስለዚህ ለምን? ጌታችን ወደ ግብፅ ሳይሸሽ በሄሮድስ
እጅ ቢያዝ ሄሮድስ ምንም ምን እንዳያደርግበት ማድረግ አይችልም ነበርን?
አይደለም! ጌታችን ገና በዚህ ዕድሜው እንደዚህ አድርጎ ቢኾን ኖሮ ፍጹም
ሰው መኾኑ (ትስብእቱ) ባልታመነ ነበር [ምትሐት ነው በተባለ ነበር።]ሰው
ኾኖ ሰውን ያዳነበት የኪነ ጥበቡ ታላቅነት ዕፁብነትም ሰው ባልተቀበለው
ነበር።
እነዚህና ሌሎች ሰዎች ሊገባቸው በሚችል መልኩ የተከናወኑ ብዙ
ምሥጢራትና መንፈሳውያን ተግባራት እየተከናወኑ እያለ እንኳን አንዳንድ
ሰዎች “እግዚአብሔር የሰውን ሥጋ አልተዋሓደም፤ [ሎቱ ስብሐትና] ተረት
ተረት ነው” ብለው ለመናገር ከደፈሩ፥ ኹሉንም ነገሮች እንደ ሰውነቱ
ሳይኾን እንደ አምላክነቱና እንደ ኃይሉ መጠን ቢያደርገው ኖሮማ ምን
የማይሉት ጽርፈት ነበር? ምንስ የማይደፍሩት ድፈረት ነበር?
በመኾኑም በአንድ መልኩ ሰብአ ሰገልን ለፋርስ ሀገር ሰዎች መምህራን
አድርጎ ሾሞ ላካቸው# በሌላ መልኩ ደግሞ ንጉሡ የማይቻለውን ነገር
ለማድረግ እየሞከረ እንደ ነበረ እንዲያውቅ፣ ማንንም ሳይኾን የገዛ ራሱን
የሚጎዳውን ቍጣውን እንዲያርቅ፣ ከንቱ ድካሙንም እንዲያቆም እያደረገው
ነበር። እግዚአብሔር ጠላቶቹን በግልፅ ድል መንሣት ብቻ ሳይኾን [“አሸናፊ
እግዚአብሔር” እንዲል] ሕሊናቸውን በቀላሉ መርታትም ኃይሉ ነውናለምሳሌ እግዚአብሔር ግብፃውያንን በሕሊናቸው ደረጃ ረትቶአቸዋል።
ወርቅና ብራቸውን በኃይል አስገድዶ ሳይኾን ሕሊናቸውን በመርታት
ለአይሁድ በግልፅ እየቈጠሩ እንዲሰጡ አድርጓቸዋል። በሕሊናቸው
ሲረታቸው ከአፍአ ያየው አንድስ እንኳ አልነበረም። ይህም በእውነት ያለ
hሰት ከሌሎቹ ተአምራት ምንም ምን ያልተነናነሰ [እና ዐሥራ ኹለተኛው]
ተአምር ነው። ይህ መርታቱም [እንደ ሌሎቹ ተአምራት] በጠላቶቹ ዘንድ
እንዲፈራ ያደርገዋል። የአስቀሎናና ሌሎች ሰዎች ታቦተ ጽዮንን ማርከው
ከወሰዱአት በኋላም የእግዚአብሔር እደ መዓቱ በሀገራቸው ሰዎች ላይ ጸናች።
[ብልታቸውን አሳብጦ አጠፋቸው። የአይጥ ወራሪ አመጣባቸው።] የአስቀሎና
ሰዎች ይህን ካዩ በኋላ ግን ሟርተኞችን ጠርተው አይሁድን እንውረራቸው
እንውጋቸው አላሉም። በእግዚአብሔር ላይ እንዲነሣሡ አላደረጉአቸውም።
ሌላው ተአምራት ያስፈራቸውን ያህል ሕሊናቸውም ተረትቶ እንዲህ ነበር
ያሉት፡ “እስራኤልን ኣንሰድም ብለው ፈርዖን ግብፃውያን ልባቸውን እንደ
አጸኑ ታቦተ ጽዮንን አንሰድም በማለት ልቡናችሁን ለምን ታጸናላችሁ?”
(1ኛ ሳሙ.6፡6)" ይህንን ያሉት በግልፅ ከተደረጉት ተአምራት የማይተናነስ
ሌላ ተአምር በልባቸው ስለ ተከናወነ ነበር። ይህም የእግዚአብሔር ኃይሉና
ታላቅነቱን በግልፅ የሚያስረዳ ነው። እዚህም ላይ የኾነው ልክ እንደዚህ፥
ጨካኙን ንጉሥ ዕፁብ ድንቅ ለማስባል በቂ የኾነ ነገር ነበር። ሰብአ ሰገል
እንዳታለሉትና እንደ ተሳለቁበት ባወቀ ጊዜ ሄሮድስ ምን ተሰምቶት ሊኾን
እደሚችል ትንፋሹ እንዴት ቀጥ ብሎ ሊኾን እንደሚችል አስብ" ወ▬
Aቡናው ተመልሶ ደግ ካልኾነ ታዲያ ምን ይኹን? ይህ እንዲኾን ስሕተቴ
xታችን እነዚን ኹሉ ነፃሮች በኪነ ጥበቡ እንዲያ እንዲኾኑ ስላደረı ሳይኾን
በበደል ላይ በደል
gሮድስ ራሱ መጠን አለፍ ከኾ ዕብደቱ የተነሣ ነው።
እመረ በፍዳ ላይ ፍዳ በራሱ ላይ ከመረ እንጂ ልቡናውን ወደ በጎ
እልመለሰምና ደንግጦ ከክፋት አልተከለከለምና"
“ሕፃ ወደ ግብፅ የተሰደደውስ ለምንድን ነው?'' ብሎ የሚጠይቅ ሰው ሊኖር
ይችላል፡
የመጀመሪያው ምክንያት ወንጌላዊው ራሱ፡ “በነቢይ ልጄን ከግብፅ
ጠራሁት የተባለው እንዲፈጸም ወደ ግብፅ ኼደ" ሲል ተናግሮታል።
ስለዚህ ና ከመጀመሪያው አንሥቶ ተስፋ ድኅነት ወንጌል ለዓለም
ይነገር ነበር። በሌላ አገላለፅ በዚያን ጊዜ ባቢሎንና ግብፅ በምድር ላይ
ክሕደት ጸንቶባቸው ስለ ነበሩ፥ እነዚህን ኹለቱን ያቀናቸው ዘንድ
[ዳግመኛም ባቢሎንና ግብፅ መላውን የአሕዛብ ሀገርን ይወክላሉና]
ሰዎች ለዓለም ኹሉ የተዘጋጀውን ቸርነቱን ተስፋ ያደርጉ ዘንድ ሰብአ
ሰገልን ወደ ፋርስ ወደ ባቢሎን ላካቸው፤ እርሱ ራሱም ከቅድስት እናቱ
ጋራ ግብፅን ጎበኛትs
ከተናገርሁት ጎን ለጎንም ይህ ስደቱ ለእኛ የሚያስተላልፈው ሌላ
ትምህርት ስለ አለው _ ነው። ይኸውም ራስን መግዛት አጥብቀን
እንድንይዝ ሲያስተምረን ነው" ይህስ እንደ ምን ያለ ነው? ገና
ክርስቲያን ከኾንንበት ጊዜ አንሥቶ ፈተና መከራም እንዳለብንና ይህን
[መከራ ሥጋ መከራ ነፍስ] ራስን በመግዛትና በጥብዓት ልንታገሠው
እንደሚገባን ሲያስተምረን ነው። ጌታችን ይህን ሊያስረዳን ሽቶ
መከራው ገና በጨርቅ ከመጠቅለሉ እንደ ጀመረ አሳየን። ስለዚህ
ገና ከልደቱ አንሥቶ ጨካኝና ቍጡ ንጉሥ ነበር። ቀጥሎ ወደ ሌላ
ሀገር ተሰደደ። ምንም ምን በደል የሌለባት ቅድስት እናቱም ወደ
አሕዛብ ሀገር ተሰደደች" ይኸውም አንተ እነዚህን ነገሮች ሰምተህ
መንፈሳዊ አገልግሎት በምታከናውንበት ጊዜ፥ ለምሳሌ የማይድን ደዌ
ቢያገኝህ ስፍር ቍጥር የሌላቸው ሌሎች መከራዎችም ቢደርሱብህ
በልብህ እንዳትታወክና “ይህ ምን ሊኾን ይችላል? የእግዚአብሔርን
ትእዛዝ ስለ ፈጸምሁ ልሾም ልሸለም እሰe እሰe ልባል፣ ልመሰገን
ሲገባኝ ለምን እንዲህ ይኾናል? እንዳትል ነው" ስለዚህ ይህ የኾነው
ይህን የጌታችንና የድንግል ማርያምን ስደትና መከራ አብነት
አድርገህ በርትተህ እንድትጸና የመንፈሳዊ ጉዞ መለዮ ይህ እን
ኾነ እንድታውቅ፣ በኹሉም ረገድ ከጌታችንና ከድንግል ማርያም
መከራ እንድትሳተፍ ለማድረግ ነው" ይህ የኾነው ለብላቴናው እናት
[ለድንግል ማርያም] ብቻ ሳይኾን ለሰብአ ሰገልም እንደ ኾነ ዕወቅ
ተረዳም። ሰብአ ሰገልም ወደ ፋርስ ባቢሎን የኼዱት በስውር ነውና።
ቅድስት ድንግል ማርያምም ጌታን ስለ መውለድዋና ስለ መንፈሳዊ
ተጋድሎዋ የታዘዘችው [ከመንጻት ሥርዓት በኋላ] ወደ ቤትዋ እንኳን
ሳትመለስ ያንን ረጅም የመከራ ጉዞ እንድታደርግ ነውና።
ሌላ ዕፁብ ድንቅ የሚያሰኝ ነገርም ተመልከት። ፍልስጥኤም ተንኰል
አሰበች፤ ግብፅ ግን ተንኰሉ ሊፈጸምበት የታሰበውን ጌታ ተቀበለችው ፥
ጠበቀችውም። ለጊዜው በምሳሌ የያዕቆብ ልጆች ወደ ግብፅ ወረዱ፤
ለፍጻሜው ግን ጌታችን ራሱ ወረደ (ዘጸ.1)። በዚህ ብቻ ሳይኾን በብዙ
ቦታ ላይ ጌታችን ያደርጋቸው የነበሩ ነገሮች አስቀድመው በትንቢተ
ነቢያት የተነገሩ ነበሩ። በአህያቱና በውርንጭላቱም ላይ የኾነውም
ተመሳሳይ ነው#3
መልአኩ በተገለጠ ጊዜ ያናገረው ድንግል ማርያምን ሳይኾን ዮሴፍን ነበር።
ተገልጦስ ምን አለው? “ሕፃኑንና እናቱን ይዘህ ወደ ግብፅ ሽሽ” ከእንግዲህ
ወዲህ “እናቱን” እንጂ “ሚስትህን” አይለውም። ያ አስደናቂ ልደት ከተከናወነ
በኋላ፣ እርሱም ጥርጣሬው ኹሉ ከተወገደለትና ከንውጽውጽታ ካረፈ በኋላ፥
መልአኩ በግልፅ ያናግረው ጀመር። “ልጅህን” ወይም “ሚስትህን” ሳይል
“ሕፃኑንና እናቱን ይዘህ ወደ ግብፅ ሽሽ” ይለዋል። የስደቱ ምክንያት ምን
እንደ ኾነም ሄሮድስ ሕፃኑን ሊገድለው ይፈልገዋልና ሲል ነግሮታል።
ጻድቁ ዮሴፍ እነዚህን ነገሮች ከመልአኩ በሰማ በኋላ አልተከፋም፤ ወይም
“ይህን ይረዱት ዘንድ ጭንቅ ነው። አንተ መልአክ! ሕዝቡን ከኃጢአታቸው
ያድናቸዋል' አላልኸኝምን? አሁን እንደምትነግረኝ ግን ሕዝቡንስ ይቅርና
ራሱንም ከሄሮድስ ቍጣ ማዳን አይችልም። እነሆ ልንሰደድና ከቤታችን
ልንርቅ፣ ወደ ሩቅ ሀገርም ልንኼድ ግድ ነው። እነዚህም አስቀድመህ
ከነገርኸኝ ጋራ የሚጣሉ ናቸው” ብሎ አልተናገረም። እንደዚህ ብሎ በፍጹም
አልተናገረም፤ ፍጹም የእምነት ሰው ነበርና። ከተሰደደበት ሀገር መቼ
እንደሚመለስም ኣልጠየቀውም። ምንም እንኳን መልአኩ፦ “እስክነግርUም
ድረስ በዚያ ተቀመጥ” ቢለውም እስከ መቼ በዚያ እንደሚቆዩ አልነገረውም
ነበርና። ቢኾንም ግን የተነገረውን ሰምቶ ተቀበለ፤ ታዘዘ፤ ሊመጣ ያለውን
መከራ [በሽምግልናው ወራትም ቢኾን] በአኰቴት በፍስሐ ወበሐሴት ታገሠው
እንጂ በዚህም ቢኾን ጻድቁ ዮሴፍ አልፈራም።
ይሀም የኾነበት ምክንያት መፍቀሬ ሰብእ የኾነው እግዚአብሔር ከእነዚህ
መከራዎች ጋራ አብሮ ደስ የሚያሰኝ ነገር ስላሰናሰለለት ነው። በርግጥም
እግዚአብሔር ከቅዱሳን ኹሉ ጋር የሚያደርገው እንደዚህ ነውና፦ መከራቸው
መጨረሻና ፋታ የሌለው አያደርግባቸውምና፤ ደስ የሚያሰኛቸውንም ነገር
እንደዚሁ ዘወትራዊ አያደርግላቸውምና። ከዚህ ይልቅ [በአንድ መልö
በመከራው ጽናት ተስፋ እንዳይቈርጡ በሌላ መልኩ ደግሞ መከራ ሳይኖር
ሲቀር ልል ዘሊላን እንዳይኾኑ ብሎ አስቦ] ሕይወታቸውን ከዚህም ከዚያም
ከኹለቱም ክር የተሸመነ ያደርግላቸዋል እንጂ። እዚህም ላይ ያደረገው
እንደዚህ ነው። ጻድቁ ዮሴፍ ቅድስት ድንግል ማርያም ፀንሳ ባያት
ጊዜ ታወከ፤ ተቸገረ። “ብላቴናይቱ ተሳስታ ሐመረ ድንግልናዋ፣ አክናፈ
ድንግልናዋ ተሰብሮ ይኾንን?” ብሎ አስቦ ነበርና። ወዲያው ግን መልአከ
እግዚአብሔር በሕልም ተገልጦ ጥርጣሬውንና ፍርሐቱን አራቀለት፤ ሕፃኑ
ተወልዶ ባየው ጊዜም እጅግ ተድላ ደስታ አደረገ። ይህ ተድላና ደስታ
ተከትሎ የመጣው መከራ ግን ቀሊል አልነበረም። ከተማይቱና የሚወለደውን
ሕፃን ሊገድለው ይፈልገው የነበረው ጨካኙ ንጉሥ ታውከው ነበርና። ይህ
መከራ ግን አሁንም በሌላ ደስታ ነበር የተተካው! ኮከቡና ይመራቸው የነበሩ
የጥበብ ሰዎች መጥተዋልና። ዳግመኛም ከዚህ ተድላና ደስታ በኋላ ሌላ
ፍርሐትና መከራ ኾነ። “ሄሮድስ ሕፃኑን ሊገድለው ይፈልገዋልና” ብሎአልና
መልአኩ! በመኾኑም [ሙታንን የሚያነሣ እርሱ እንደ መዋቲ ዕሩቅ ብእሲ]
ሊሰደድ ይገባዋል። [አይሁድ ሊገድሉት ሲፈልጉ በመካከላቸው አልፎ እንደ
ኼደው አሁን በሕፃንነቱ] በተአምራት ከሄሮድስ እጅ ይተርፍ ዘንድ ጊዜው
ገና አልደረሰም ነበርና። ገና ከአሁን ጀምሮ ዐበይት ምልክቶችን አድርጎ
ቢኾን ፍጹም ሰውነቱን የሚያምንበት ባልኖረ ነበርና።
ከዚሁ በተጨማሪም በዚሁ ምክንያት መደበኛ የፅንስ ሥርዓትን ተከትሎ
ተፀንሶ፣ ዘጠኝ ወር ተረግዞ፣ የመወለጃ ጊዜው ሲደርስም በግእዘ ሕፃናት
ተወልዶ፣ የእናቱን ጡት ጠብቶ፣ ለብዙ ጊዜያት [እስከ ሠላሳ ዘመኑ] ዝም
ብሎ ቆይቶ ለሰው እንደሚገባ ሥርዓት ዕድሜው እስኪደርስ ድረስ ጠብቆ
ቀስ በቀስ አደገ እንጂ ቤተ መቅደስ ሰውነቱ በአንድ ጊዜ አላደገም።
ይኸውም ምሥጢረ ሥጋዌው፣ ፍጹም ሰው መኾኑን የታወቀ የተረዳ ሰዎችም
የተቀበሉት ይኾን ዘንድ ነው።
“ታዲያ እነዚህ ምልክቶችስ ቢኾኑ ገና ከመጀመሪያው ላይ የታዩት ለምንድን
ነው?” ብሎ የሚጠይቅ ሰው ሊኖር ይችላል። ስለ እናቱ ስለ ቅድስት ድንግል
ማርያም፣ ስለ ጻድቁ ዮሴፍ፣ ሊሰናበት ስለ ነበረው ስለ አረጋዊው ስምዖን፣ ስለ
እረኞቹ፣ ስለ ሰብአ ሰገልና ስለ እስራኤል ሲባል ነው። እነዚህ ኹሉ እየኾነ
የነበረውን ነገር ነቅተው ተግተው ቢከታተሉት ከተደረገው ነገር ሊመጣ
ካለው አንጻር የሚያገኙት ረብ ጥቅም ጥቂት አልነበረምና።
ነቢያት አስቀድመው ስለ ሰብአ ሰገል በትንቢት አለመናገራቸውን ተመልክተህ
ግን በዚህ ልብህ አይታወክ። ነቢያት ስለ ኹሉም ነገር ጠንቅቀውና ምንም
ሳያስቀሩ አልተናገሩምና፤ ወይም ስለ ኹሉም ነገር ምንም ምን ነገር ሳይናገሩ
ዝም አላሉምና። ሊመጣ ስላለው ነገር ምንም ምን ባይናገሩ ኖሮ ብዙ
መደነቅንና ለመቀበልም ጭንቅ በኾነ ነበርና፤ ኹሉንም ነገር ተናግረው
ቢኾን ደግሞ ሰማዕያን ልል ዘሊላን በኾኑ፥ ወንጌላውያንም የሚናገሩት ነገር
ባልቀረላቸው ነበርና።
(፭) አይሁድ ትንቢቱን በተመለከተ ጥያቄ ቢያነሡና ልጄን ከግብፅ ጠራሁት
የተባለው ለእኛ ነው ቢሉ፥ እኛም “የትንቢት ሥርዓቱ እንዲህ ነው” ብለን
እንመልስላቸዋለን። ትንቢቱ ስለ ኾኑ ሰዎች የተነገረ ቢኾን ያው ራሱ
ቃለ ትንቢት ለሌሎች ሰዎችም ይኾናልና። እግዚአብሔር ስምዖንንና ሌዊን
በተመለከተ፦ “በያዕቆብ አከፋፍላቸዋለሁ በእስራኤልም እበታትናቸዋለሁ”
ብሎ ተናግሮአል (ዘፍ.49፡7)። ይህ ቃል ግን የተፈጸመው በእነርሱ ሳይኾን
በልጆቻቸው ነው። ኖኅም ከነዓንን አስመልክቶ “ከነዓን ርጉም ይኹን፤
ለወንድሞቹም የባሪያዎች ባሪያ ይኹን” ብሎ የተናገረው ቃል “በዚያም ቀን
ኢያሱ ለማኅበሩ በመረጠውም ስፍራ እስከ ዛሬ ድረስ ለእግዚአብሔር መሠዊያ
ዕንጨት ቈራጮች ውኃም ቀጂዎች አደረጋቸው” እንዲል፥ የተፈጸመው
በከነዓን ልጆች በኾኑት በገባዖን ሰዎች ነው (ዘፍ.9፡25፣ ኢያ.927 2ኛ
ዜና 8፡7-9)። ስለዚህ ከያዕቆብ ጋር ተያይዞ የተነገረው ትንቢትም ለጊዜው
ለእስራኤላውያን ተፈጽሞአል። “ለወንድሞችህ ጌታ ኹን፥ የእናትህም ልጆች
ይስገዱልv” የሚለው ግን በራሱ ላይ ኣልተፈጸመም (ዘፍ.27፡29)። እርሱ
ራሱ'ማ “ወደ ወንድሙም እስኪደርስ ድረስ ወደ ምድር ሰባት ጊዜ ሰገደ”
እንደ ተባለ ለወንድሙ ለዔሣው ሲሰግድ ነበር (ዘፍ.33፡3)። (ልጆቹ ግን
ትንቢቱ ተፈጽሞአል። እዚህም ላይ ልክ እንደዚህ ማለት ይቻላል! “ልጄን”
የሚለው ቃል በትክክል የሚስማማው ለማን ነው? ብዔልፌጎርን የተከተለው፣
ልጆቹንም ለአጋንንት የሠዋው ያዕቆብ (ኁ.25፡3)? ወይስ የባሕርይ ልጁ
የሚኾንና አባቱን ያከበረው ጌታችን? ስለዚህ ወልደ እጓለ እመሕያው
ካልመጣ በቀር ይህ ቃለ ትንቢት ፍጻሜ አያገኝም ነበር። ወንጌላዊውም
ይህን ያስረዳ ዘንድ ተግቶ ከላይ ከተናገርነው ጋር ተመሳሳይ ቃልን ተጠቅሞ
“የተባለው እንዲፈጸም” በማለት ከጌታችን ከኢየሱስ ክርስቶስ በቀር በማንም
በማን ይህ ቃለ ትንቢት ፍጻሜ የማያገኝ እንደ ነበረ መናገሩን ማስተዋል
ይገባል።
ዳግመኛም ይህ ቅድስት ድንግል ማርያምንም ጭምር ፍጹም የተለየች
ንዕድ ክብርት እንድትኾን አድርጎአታል። እስራኤላውያን በሙሉ በምስጋና
በዕልልታ የወጡበት መንገድበትክክል የፈጸመችው እርስዋ ናትና"
“እስራኤልን ከግብፅ ምድር ፍልስጥኤማውያንን ከቀጰዶቅያ ሶሪያውያንም
ክጕድጓድ ያወጣሁ አይደለምን?” እንዲል፡ አይሁድ ከግብፅ የመውጣታቸ
ነገር ታብየውበታልና (አሞ.97)። ስለዚህ እግዚአብሔር ይህ ብልጫ ፍጻ
ለቅድስት ድንግል ማርያም እንዲኾን አድርጎታል።
ይልቁንስ ያዕቆብ ከልጆቹ ጋር ወደ ግብፅ የመውረዱ ወርዶም መመለሱ
ፍጻሜው ጌታችን ከግብፅ ለመመለሱ ምሳሌ ነበር። ያዕቆብ ከልጆቹ ጋር
በረሀብ እንዳይሞቱ ወደ ግብፅ እንደ ወረዱ፥ ጌታችንም አለጊዜው ደo
ይፈስ ዘንድ አይገባም ነበርና በስውር ወደ ግብፅ ወረደ። እስራኤል ወደ
ግብፅ ወርደው ለጊዜው hረሀብ ከሞት እንደ ተረፉ፥ ጌታችንም ምድረ
ግብፅን በሞላ በኪደተ እግሩ ባርኮአታል።
በዚህ ትሕትናው ውስጥ የጌታችን የባሕርይ አምላክነቱ ግልጥ ኾኖአል።
መልአኩ፦ “ወደ ግብፅ ሽሽ” ብሎ ሲነግራቸው እርሱም አብሮአቸው
እንደሚኼድ ወይም እንደሚመለስ አልነገራቸውምና" ይኸውም ኣብሮአቸው
ልዑል ተጓዥ እንዳለ ሲጠቁማቸው ነው። እርሱም በመታየቱ ብቻ ኹሉንም
ነገሮች የሚለውጣቸው፣ ጠላቶቹ የኾኑትም በብዙ መንገድ ሥጋዌውን
እንዲያገለግሉ ማድረግ የሚቻለው የተወለደው ሕፃን ነው፦
አረሚ የነበሩ ሰብአ ሰገል የአባቶቻቸውን የጥንቆላ ግብር ትተው ወደ
ሃይማኖት ያመጣቸው፣
አውግስጦስ ቄሣር በሕዝብ ቈጣራ ምክንያት ድንግል ማርያምና ዮሴፍ
ወደ ቤተ ልሔም እንዲመጡ ያደረጋቸው፣
ግብፅ መጀመሪያ እንደ ተቀበለችው በኋላ ሐዋርያት ወንጌል ሲያስተምሩ
ሰምታና አምና ከእርሱ ጋር አንድነት ይኖራት ዘንድ አሁን ከገዛ
ወገኖቹ ተሰድዶ እንድትቀበለውና እንድትጠብቀው ያደረገው እርሱ
ነውና። በርግጥ ይህ ክብር ለፍልስጥኤም የሚገባ ነበር፤ ነገር ግን
እርስዋ ለዚህ ያልተገባች ኾና ብትገኝ ከእርስዋ ይልቅ ግብፅ የተገባት
ኾና ተገኘች።
አሁን ወደ ገዳማተ ግብፅ ብትመጣ፥ ይህ በረኻ ከገነት ይልቅ ልዑል
በሰዎች አምሳል እልፍ ሠራዊተ መላእክት የሚኖሩበት የሰማዕታትና
የማኅበረ ደናግል ሀገር ኾኖ፥ ግብርናተ ዲያብሎስ ኹሉ ተሽቀንጥሮ
የተጣለበት፥ በዚያ ፈንታም መንግሥተ ክርስቶስ ብርሃኑን አብሮቶበት
የሚኖር ምድር እንደ ኾነ ታያለህ" ይህች አስቀድማ የአሕዛብ ባለ ቅኔዎችና
የመሰለውን ኹሉ ማዕከል የነበረችው ሀገር፥ እነሆ አሁን በዓሣ አሥጋሪዎቹ
የመምለክያነ ጣዖት፣ የድግምተኞችና የጥንቆላ ኹሉ ፈጣሪዎች እናት፣ ይህን
[በወንጌላውያን በእነ ቅዱስ ማርቆስ] የምትመካ፣ እነዚያ የቀድሞዎቹን
የምትንቃቸው የምታጠቃቸው ሀገር ኾና ታገኛታለህ። በእነዚያ ፈንታ
የመጸብሐኑንና የድንኳን ሰፊዎቹን ወንጌል የምትሸከም፣ በሐጹረ መስቀሉ
የምትጠበቅ ሀገር ኾና ታያታለህ። እነዚህን ኹሉ ነገሮች የምታያቸው ደግሞ
በከተማዎችዋ ብቻ አይደለም፤ ከከተሞቹ በላይ በገዳማቶችዋ ጭምር ነው
እንጂ። በዚያች ሀገር በዓተ ክርስቶስ፣ መርዔተ ክርስቶስ (ምእመናንን)፣
የሰማያውያን ኃይላት (የመነኰሳት) መኖሪያ የምታገኘው በኹሉም ሥፍራ
ነውና። እነዚህን ጥብቅ የሕይወት መርሖችም፥ አንድ ሰው በወንዶች ብቻ
ያይደለ በሴቶችም ጭምር ገንነው ጎልተው ያገኛቸዋል። አዎን፥ እንስቶቹ
ከወንዶቹ ባልተናነሰ ይልቁንም በልጠው ጥበብ መንፈሳዊን ገንዘብ ለማድረግ
የሚፋጠኑ ናቸውና" ይህን ገንዘብ ለማድረግ የሚፋጠኑት ግን የዚህ ዓለም
ሕግ ሰጪዎች እንደሚያዝዙት ወይም ጠቢባነ ዓለም እንደሚያስተምሩት
ጦር ጋሻን በመያዝና ፈረስ በመጋለብ አይደለም። ሌላና ከዚህ እጅግ ጥብቅ
የኾነ ተጋድሎን በማድረግ ነው እንጂ። ውጊያቸው ዘወትር ከዲያብሎስና
ከሠራዊቱ ጋር ነውና# ነገር ግን በዚህ ውጊያ ላይ ለመሠልጠን ከወንዶች
ይልቅ የሰውነታቸው ለስላሳ መኾን አንዳች ዕንቅፋት አይኾንባቸውም።
ውጊያው ሥጋዊ ብርታትን ሳይኾን ፈቃደ ልብን (ምርጫን) መሠረት ያደረገ
ነውና። ከዚህ የተነሣም በብዙ ቦታ ላይ እንስቶቹ ከወንዶቹ ይልቅ በርትተው
ተገኝተዋል፤ እጅግ ከፍ ያሉ ድሎችም ተቀዳጅዋል። እንዲህም በመኾኑ
ገዳማተ ግብፅ በመነኰሳት በዓት ያሸበረቁት የተጽደለደሉትን ያህል፥ ሰማይ
በከዋክብት አይደምቅም።
ያቺ በጀብደኝነት እግዚአብሔርን የምትገዳደረዋን፣ ያቺ የድመት ባሪያ
የነበረችዋን፣ ያቺ ቲማቲምን ትፈራ (ታመልክ) የነበረችዋን የጥንትዋን
ግብፅ የሚያውቅ ሰው፥ ይህ ሰው የክርስቶስን ኃይል በደንብ ያውቃል።
እንዲያውም ይህን ለመገንዘብ የጥንት ታሪኮች አያሹንም፤ የዚያን ልበቢስ
ትውልድ ቅሪት አሁንም ሳይቀር ማግኘት ይቻለናልና፤ የቀድሞ ስንፍናቸውን
ናሙና ማግኘት ይቻለናልና። ነገር ግን በምድር ላይ ከነበሩት ሰዎች ይልቅ
በመምለክየ ጣዖትነታቸው የነኑ የነበሩ ሰዎች፥ እነሆ አሁን በሰማያዊ
ጥበብ የሚራቀቁ ኾነዋል፤ የአባቶቻቸውንና የአያቶቻቸውን የክፋት ሥራ
የሚንቁ ኾነዋል። በግምት ሳይኾን እውነታውን [ወንጌለ ክርስቶስን] ዐውቀው
የቀድሞ ፈላስፎቻቸውን የሚተዉ ኾነዋል። ከዓሣ አሥጋሪዎቹ በተማሩት
መሠረት የቀድሞ የፈላስፎቻቸው ትምህርት የሰካራም አሮጊት ሴቶች
ፈጠራ እንደ ነበረ ዐውቀው፥ አሁን እውነተኛውን መራቀቅ የሚራቀቁ
ለመንግሥተ ሰማያት የተገቡ ክርስቲያኖች ያሉባት ሀገር ኾና ታገኛታለሀ።
ከዚህ የተነሣም ሕዝቦችዋ ርትዕት ሃይማኖትን ከመያዛቸው ጋር፥ አብረውም
ርቱዕ የኾነ ሕይወትም ይኖራሉ" ያላቸውን ኹሉ ሲተዉና ሲንቁ
ለክርስቶስ ሕያዋን ኾነው ለዓለም ሙታን ኾነው ሳለ፥ ከዚህም እጅግ ሩቅ
የኾነ መንገድ ኼደው ግን በድካማቸው ችግረኞችን ለመርዳት ይፋጠናሉ።
ስለሚጦሙና ስለሚተጉ በዚህ አመካኝተው ሥራ ፈት ኾነው አይውሉም‥
ከዚህ ይልቅ ሌሊቱን በመንፈሳዊ ዝማሬና በትግሃት ቀኑን ደግሞ በጸሎት
ጽሙዳን ኾነው ያሳልፋሉ። ከዚሁ ጋርም አብረው በጥበበ እድ በመትጋት
ሐዋርያትን ይመስላሉ (ሐዋ.20፡34፣ 1ኛ ተሰ.2፡9)። “ንዑድ ክቡር የሚኾን
ጳውሎስ የዓለም ኹሉ ኖላዊ ኾኖ ሳለ ከማንም ብር ወይም ወርቅ ወይም
ልብስ ሳይመኝ ለራሱና ነዳያንን ይመግብ ዘንድ ሌሊት ሌሊት ሳይተኛ
ሰሌን በመሥራት ይተጋ ከነበረ፥ በገዳማት የምንኖርና በከተማ ምንም
የምናደርገው የሌለን እኛማ እንዴት አብልጠን መንፈሳዊ ሥራ ልንሠራ
ይገባን ይኾን?” ይላሉና።5
እንግዲያውስ ባለጠጎችም ድኾችም የምንኾን እኛ ኹላችንም እንፈር።
ከጉልበትና ከእጅ በቀር ምንም ምን የሌላቸው እነዚህ ኹሉ ነዳያንን እንዴት
መርዳት እንዳለባቸው እጅግ የሚተጉና የሚፋጠኑ ኾነው ሳለ፥ ማለቂያ
የሌለው መዝገብ ያለን እኛ ግን ዋናውስ ይቅርና ከትርፉም ቢኾን ለዚህ
ተግባር አናውልምና። አቤት! ስለዚህ ግብራችን ልናቀርበው የምንችል
ምክንያት ሰበብ እንደ ምን ያለ ይኾን? ሊደረግልን የሚችል ይቅርታስ እንደ
ምን ያለ ይቅርታ ይኾን?
ዳግመኛም የጥንቶቹ ግብፃውያን ከሌሎች ክፋቶች ጋር ምን ያህል ንፉጎችና
ሆዳሞች እንደ ነበሩ አስተውል። እስራኤላውያን ከብሔረ ግብፅ ከወጡ በኋላ
ሳይቀር ያስታወሱት የሥጋ ምንቸት በዚህ ምን ያህል በስስት ተይዘው እንደ
ነበሩ እንገነዘባለንና (ዘጸ.16፡3)። ነገር ግን ፈቃደኛ ልብ ስለ ነበራቸው
ተለወጡ። በጌታችን በክርስቶስ የተለኮሰውን እሳት ይዘው በአንድ ጊዜ ወk
ሰማየ ሰማያት ወጡ" ምንም እንኳን ከሰዎች ኹሉ ይልቅ በቍጣና በሥጋዊ
መሻትም ኹሉ ጽኑዓንና ብርቱ ፈቃድ የነበራቸው ቢኾኑም በትሕትናቸውና
ራሳቸውን በመግዛት ከፍትወታት ነጻ በመኾንም ግን ኢመዋትያኑን ኃይላት ተካከሏቸው።
(፯) ከእናንተ መካከል ወደ ግብዕ ኼዶ የሚያውቅ ሰው ካለ እያልሁ ያለሁት
ነገር ይረዳዋል" ወደ እነዚህ በዓቶች ገብቶ የማያውቅ ከኾነ ግን እስከ
አሁን ድረስ በሰዎች ኹሉ አንደበት ያለውንና ከሐዋርያት በኋላ ግብፅ
ያበቀለችው - ንዑድ ክቡር የሚኾን እንጦንስ ዘየዐቢን - ያስታውስ። ከዚህ
በኋላም ለራሱ እንዲህ ይበል፦ “ይህ ሰው ሀገረ ሙላዱ ፈርዖን ከተገኘበት
ምድር ነው። በዚያ መወለዱ ግን ምንም ምን አልጎዳውም። እንዲያውም
አምላካዊ ራእይን ተቀበለ፤ ጌታችን ክርስቶስ ደስ የሚያሰኘውን ሕይወትም
አሳየ።” ይህን ማወቅ የሚሻ ማንኛውም ሰውም የቅዱሱን ዜና ሕይወት
የሚናገረውን መጽሐፍ ሲያነብ ደኅና አድርጎ ያውቃል፥ ይረዳልም። ገድሉን
የሚያነብ ሰው ቅዱስ እንጦንስ የተናገረውንም ትንቢት ይገነዘባል። ትንቢት
ያልሁትም እርሱ በአርዮስ የስሕተት ትምህርት ስለሚበከሉ ሰዎች ከእነርሱ
ዘንድ ስለሚገኘው ዋና የትምህርቱ ስሕተት ምን እንደ ኾነ እግዚአብሔር
ገልጦለት ሊመጣ ያለውን ኹሉ አስቀድሞ ተናግሮ ነበርና። ከኹሉም ይልቅ
የሚያስደንቀው ደግሞ ከቤተ ክርስቲያን በአፍአ ካሉት ሐራጥቃዎች መካከል
እንደዚህ እውነትን በቢር ሊገልጣት የሚችል አንድ ሰውስ እንኳን መጥቀስ
የማይችሉ መኾኑ ነው። ነገር ግን ኹሉንም ነገር እኛ እንዳንነግራችሁ እናንተ
መጽሐፉን በሰቂለ ሕሊና በነቂሐ ልቡና ኾናችሁ አንብቡት። ያን ጊዜም
የነገርሁአችሁን ነገር በደንብ ትረዱታላችሁ፤ ራስን መግዛትንም አብዝታችሁ
ትማራላችሁ።
ገድለ እንጦንስን እንድታነቡ የምመክራችሁ ግን እኛ ኹላችን በተወለድንበት
ቦታም ቢኾን፣ በተማርነው የትምህርት ደረጃም ቢኾን፣ በቅድመ አያቶቻችን
በጎ አለመኾንም ቢኾን ምንም ምን ሳናመካኝ እርሱን አብነት እንድናደርግም
ጭምር ነው እንጂ በገድሉ ውስጥ የተጻፈውን እንድታውቁ ብቻ አይደለም።
እኛ ራሳችን ጠንቃቆች ከኾንን ከእነዚህ አንዳቸውስ እንኳን ዕንቅፋት
አይኾኑብንምና። አብርሃም መምለኬ ጣፆት የኾነ አባት ነበረው (ኢያ.24፡2)።
ነገ ግን ይህን ግብሩን ለራሱ አልወረሰም። ሕዝቅያስና አካዝም እንደዚሁ
የወላጆቻቸውን ክፋት ኣልወረሱም። እነዚህ ኹሉ እግዚአብሔርን የሚወዱ
ኾነዋል። ዮሴፍ ወልደ ያዕቆብ ምንም እንኳን በግብፃውያን መካከል ይኖር
የነበረ ቢኾንም በመጠን በመኖር የክብር አክሊልን ተቀዳጅቶአል። ሠለስቱ
ደቂቅም ምንም እንኳን በባቢሎን ይኖሩ የነበሩ ቢኾኑም የሲባር ሰዎች
ማዕድ እንዲበሉ በታዘዙ ጊዜ እንቢ አሉ። ሙሴ በግብፅ፣ ቅዱስ ጳውሎስም
በዓለም ኹሉ እንደዚህ አደረጉ። እነዚህ ኹሉ በጎውን ለማድረግ ዕንቅፋት
የኾናቸው ምንም ምን አልነበረም።
ስለዚህ እኛም እነዚህን ኹሉ ነገሮች በሕሊናችን ጓዳ በልቡናችን ሰሌዳ ላይ በማኖር
እነዚህን ሰበባ ሰበቦች ከእኛ እናርቃቸው፤ ምግባር የምትሻቸውን ምክንያቶችም
ለመያዝ እንፍጨርጨርs ይህን ያደረግን እንደ ኾነ እግዚአብሔር በገጸ ምሕረቱ
ይመለከተናልና፤ በተጋድሎአችን ኹሉ ይረዳናልና፤ በወዲያኛውም ዓለም ኅልፈት
ውላጤ የሌለውን ክብር ኹሉ ያወርሰናልና። ዛሬም ዘወትርም እስከ ዘለዓለሙ
ድረስ ክብርና ጌትነት የባሕርይ ገንዘቡ በሚኾን በጌታችን በኢየሱስ ክርስቶስ
ቸርነትና ሰውን መውደድ እግዚአብሔር ይህን ያድለን፥ አሜን!