ለኹለት ጌቶች መገዛት የሚቻለው ማንም የለም፤ ወይም አንዱን ይጠላል
ኹለተኛውንም ይወዳል፤ ወይም ወደ አንዱ ይጠጋል ኹለተኛውንም ይንቃል”
እንዴት በጥቂት በጥቂቱ ከዚህ ዓለም ነገሮች እንድንርቅ እንዳደረገን፣
እንዴት በኺደት ሊለው የፈለገውን ነገር፥ ይኸውም መንኖ ጥሪትን
በተመለከተ ትምህርቱን እንዳመጣው፣ እንዴትም የስስትን ሥልጣን እንደ
ሻረው ታያለህን?
ከዚህ አስቀድሞ ያስተማራቸው ትምህርቶች ብዙና ታላላቅ የነበሩ ቢኾኑም፥
በእነርሱ ስላልረካ በቍጥር የበዙ፣ [መንፈሳዊ እንቅልፍ የተኛ ልብን]
በማስደንገጥ ረገድም ከፍ ያሉ ትምህርቶችን ይጨምራልና።
በእውነት ስለ ገንዘብ ብለን ከክርስቶስ አገልጋይነነት የምንወድቅ ከኾነ፥
አሁን ከተናገረው በላይ የሚያስደነግጥ ምን ትምህርት አለ? ወይም ደግሞ
በእውነት ሀብትን ንቀን ፍቅረ ክርስቶስን ገንዘብ የምናደርግ፥ ፍቅራችንም
ፍጹም የሚኾን ከኾነ ከዚህ በላይ ምን የሚወደድ ምን ደስ የሚያሰኝ ነገር
አለ? ዘወትር ደጋግሜ የምናገረውን ነገር አሁንም ደግሜ እናገረዋለሁ፦
ጌታችን ኢየሱስ ክርስቶስ ሰማዒው ለቃሉ ትምህርት እንዲታዘዝ የሚያደርገው
በኹለት መንገዶች ነው፦
የመጀመሪያው የሚያገኘውን ጥቅም [ጣዕመ መንግሥተ ሰማያትን]
በመንገር ሲኾን
ኹለተኛው መንገድ ደግሞ የሚደርስበትን ጉዳት [ምረረ ገሃነምን]
በመንገር ነው።
ይኸውም ደገኛ ባለ መድኃኒት በአንድ መልኩ ከግድየለሽነት የተነሣ
የሚመጣውን በሽታ፣ በሌላ መልኩ ደግሞ ሐኪሙ ለሚሰጠው ምክር ከመታዘዝ
[ለበሽታ ከሚዳርጉ ነገሮች በመራቅ] የሚገኘውን ጤና ለአንድ ታካሚ ግልፅ
ለምሳሌ ለጌታ መገዛት ለገንዘብም አለመገዛት እንደ ምን ያለ ጥቅም
እንዳለውና ከዚህ ተቃራኒ ከኾኑት ነገሮች መውጣታቸውም ጥቅሙ ምን
እንደ ኾነ እንደ ምን ባለ አገላለዕ እንዳቀረበው ተመልከት። “ገንዘብ” ይላል
ጌታችን፡ “አንተን የሚጎዳህ ሌቦች በአንተ ላይ እንዲነሣሡ ስለሚያደርግ
ወይም እጅግ ጽኑ በኾነ መንገድ አእምሮህን ስለሚያጨልም ብቻ አይደለምº
ከእግዚአብሔር ተገዢነትም ስለሚያወጣህና ሕይወት አልባ ለኾኑ ሀብታት
ምርኮኛ ስለሚያደርግህም ጭምር ነው እንጂ። የሚጎዳህ በኹለት መንገድ
ነው፡ በአንድ መልኩ አንተ ልታዝቸው ልትገዛቸው ለሚገቡህ ነገሮች ባሪያ
እንድትኾን በማድረጉ፡ በሌላ መልኩ ደግሞ ከኹሉም በላይ የግድ ልትገዛለት
ከሚገባህ ከእግዚአብሔር ተገዢነት ውጭ እንድትወጣ በማድረጉ ነው።” ከዚህ
በፊት፡ ብል በሚያጠፋው በዚህ ዓለም ላይ ገንዘብን መሰብሰብና ማንም
በማይደርስበት በወዲያኛው ዓለም አለማስቀመጡ ጉዳቱ ዕጥፍ ድርብ እንደ
ኾነ ተናግሮ ነበር። እዚህ ላይም ልክ እንደዚሁ ከእግዚአብሔር ተገዢነት
ስለሚያወጣንና የገንዘብ ባሪያ ስለሚያደርገን፥ ጉዳቱ ዕጥፍ ድርብ እንደ ኾነ
አሳየ።
ነገር ግን ይህን በቀጥታ አልተናገረውም፤ “ለኹለት ጌቶች መገዛት የሚቻለው
ማንም የለም” በማለት አስቀድሞ ጠቅለል ያሉ አሳቦችን በማስቀመጥ
ተናገረው እንጂ። ይህም ማለት እነዚህ ኹለቱ ጌቶች ተቃራኒ የኾኑ ትእዛዛትን
የሚሰጡ ናቸው ሲል ነው። ይህ ባይኾን ኖሮስ ጥንቱንም ኹለት ተብለው
ባልተጠሩ ነበርና። ይኸውም “ያመኑትም ሕዝብ አንድ ልብ አንዲትም ነፍስ
ነበሩአቸው" እንደሚለው ነው (ሐዋ.4፡32)፤ እነዚህ ያመኑት ሕዝብ በብዙ
ሰውነቶች የተለያዩ የነበሩ ቢኾኑም ቅሉ፥ ኅብረታቸው ግን አንድ እንዲኾኑ
አድርጎአቸው ነበርና።
ቀጥሎም ለዚህ ኃይል እንደ መስጠት፦ “ሊገዛለትስ ይቅርና እንዲያውም
ይጠላዋል፤ ይጸየፈዋልም” አለ። “ወይም አንዱን ይጠላል ኹለተኛውንም
ይወዳል፤ ወይም ወደ አንዱ ይጠጋል ኹለተኛውንም ይንቃል” እንዲል።
በርግጥ እዚህ ላይ ተመሳሳይ አሳብ ኹለት ጊዜ ደጋግሞ የተናገረ ይመስላል።
ነገር ግን እንደዚህ ያለውን አቀራረብ የመረጠው እንዲሁ ያለ ምክንያት
ሳይኾን ወደ በጎነት መቀ'የር ይህ ቀሊል እንደ ኾነ ሊያሳይ ወድዶ ነው።
በሌላ አገላለፅ፦ “እኔ አንደኛዬን ባሪያ ኾኛለሁ፤ በገንዘብ ጌትነት ሥር
ተገዢ ኾኛለሁ” እንዳትል ራስን ከአንዱ ተገዢነት ወደ ሌላኛው ተገዢነት
ማሽጋገር (መለወጥ) እንደሚቻልና ከአንደኛው ወደ ኹለተኛው እንደ ተለወጠ
ከኹለተኛውም ወደ አንደኛው መሸጋገር እንደሚቻለው ያሳይ ዘንድ ነው"
( በመኾኑም የጌታችን ቃል አለአግባብ እንዳይተረጉመውና ነገሮችን እንደ
ተፈጥሮአቸው ሊመዝናቸው እንደሚገባው ሰማዒውን ሊያሳምነው ወድዶ
እነሆ ጠቅለል ባለ መልኩ እንደ ተናገረ ትመለከታለህ። ከዚያ በፊት
ሳይኾን ሰማዒው ይህን ለማድረግ ፈቃደኛ በኾነ ጊዜም ጌታችን ራሱን
ገለጠ" በመኾኑም ወዲያውኑ ጨምሮ፡ “ለእግዚአብሔርና ለገንዘብ መገዛት
አትችሉም" አለ። ጌታችን ክርስቶስ በስመ እግዚአብሔር [ እግዚአብሔርነት
ማዕርግ] ለወርቅ ተገዢዎች መኾናችን እስኪናገር ድረስ እንዳደረግነው አስበን
እንንቀጥቀጥ" እንደዚህ ብዬ ስነግራችሁ ሰምታችሁ ምናልባት ከደነገጣችሁ
ግን፥ በምናደርገው ተግባር ከፈሪሐ እግዚአብሔር ይልቅ የወርቅ አለቅነትን
መምረጣችን ይባስኑ እጅግ አስደንጋጭ ነው ብዬ በእውነት ያለ ሐሰት
እነግራችኋለሁ።
“እንግዲህ ምንድን ነው? ይህ በጥንት ጊዜ ለነበሩ ሰዎች የተቻላቸው
አይደለምን?” በፍጹም! “ታዲያ አብርሃም እንደ ምን ተቻለው? ኢዮብ
እንደ ምን የከበረ የገነነ ሊኾን ተቻለው?” ብሎ የጠየቀ ሰው አለ። ባለጠጋ
ስለ ኾኑ ሰዎች ሳይኾን ለባለጠግነት ስለ ተገዙ ሰዎች ንገረኝ። ኢዮብ
ባለጠጋ ነበርና፤ ለገንዘብ ግን አልተገዛምና። ኢዮብ ገንዘብ ነበረው፤ ነገር
ግን በገንዘቡ ላይ አለቃና ጌታ ነበር እንጂ ባሪያ አልነበረምና። ሀብቱን
ገንዘብ አድርጎት የነበረው የሌላ ሰውን ገንዘብ በአደራ ተቀበሎ እንደ ያዘ
ሰው ነበርና። ከሌሎች ሰዎች ቀምቶ ያልወሰደ ብቻ ሳይኾን የገዛ ራሱንም
ጭምር ለድኾችና ለጦም አዳሪዎች የሚሰጥ ነበርና። ከዚህም በላይ እነዚህ
ኹሉ ሀብቶች የነበሩት ቢኾኑም እንኳን “ሀብቴ በበዛ ጊዜ ደስ ብሎኝ እንደ
ኾነ” ብሎ እንደ ተናገረው የተድላ ደስታው ምንጮቹ እነርሱ አልነበሩምና
(ኢዮ.31፡25)። ሀብቱን ሲያጣ ጊዜ ያላዘነውም ለዚህ ነበር" አሁን ያሉት
ባለጠጎች ግን እንደ ኢዮብ አይደሉም። ከየትኛውም ባሪያ በላይ ባሪያዎች
ኾነው ለአንድ ጨካኝ ንጉሥ ግብር እንደሚከፍሉ ናቸው። ምክያቱም
ሕሊናቸው በፍቅረ ንዋይ እንደ ተያዘ መንግሥት ነው። ይህ መንግሥትም
ዕለት ዕለት ዓመፃን ኹሉ የተሞላ ትእዛዙን ይሰጣቸዋል፤ አልታዘዝም
የሚለውም የለውም። ስለዚህ በፍጹም ራስህን አታታልል። አንዱን እያገለገሉ
ከሌላውም ጋር ስምም መኾን እንደማይቻል እግዚአብሔር አንድ ጊዜ
ተናግሮአልና። በመኾኑም አንተ [ያለህ አንድ ልብ ኾኖ ሳለ] “ለኹለት
3ቶች መገዛት ይቻላል" አትበል" አንዱ ጌታ [አፍቅሮተ ንዋይ] ኹሉንም
በዓመፃ እንድታጠፋ፥ ሌላው ጌታ [እግዚአብሔር] ግን ያለህን ሀብት ኹሉ
እንድታርቅ አንዱ ንጹህ እንድትኾን፥ ሌላው ግን እንድታመነዝር፣ አንዱ
እንድትሰክርና ተድላ ደስታ እንድታደርግ፥ ሌላው ግን ሆድህን እንድትገዛ፣
ዳግመኛም አንዱ በዚህ ዓለም ላይ ያሉትን ነገሮች እንድትንቅ፥ ሌላጡ
ግን ከአሁኑ ዓለም ነገሮች ጋር እንድትጣበቅ አንዱ እብነ በረዶችንና
ግድግዳዎችን ጣሪያዎችንም እንድታደንቅ፡ ሌላው ግን እነዚህን እንድትንቅ
ይልቁንም ራስን መግዛት እንድታከብር ያዝዝሃልና፡ እነዚህን ነገሮች እንደ
ምን ማስማማት ይቻልሃል?
እዚህ ላይ ጌታችን ገንዘብን “ጌታ” ብሎ ጠርቶታል። ኾኖም ግን ገንዘብ
በተፈጥሮው እንደዚያ ስለ ኾነ ሳይኾን ራሳቸውን ከእርሱ በታች ስለሚያስገዙ
ሰዎች ስንፍና የተነሣ ነው። ልክ እንደዚሁ ሆድንም “አምላክ” ብሎ ጠርቶታል
(ፊልጵ.3፡19)። ነገር ግን ሆድ በተፈጥሮ የጌትነት ሥልጣን ስላለው ሳይኾን
የእርሱ ተገዢ ከሚኾኑት ሰዎች ስንፍና የተነሣ ነው። እንጂ ሆድስ ከቅጣት
የባሰ ቅጣት ነው፤ ቅጣት ከማምጣቱ በፊትም በእርሱ ሥር ተገዢ የኾነውን
ሰው የሚበቀለው ነው። እግዚአብሔርን የሚያህል ጌታ እያላቸው ከዚያ
ቀላል ተገዢነት ራሳቸውን አርቀው ለዚህ ጨካኝ ጌታ ተገዢዎች ከሚኾኑት፣
እንደዚሁም የገዛ ግብራቸው ራሱ ገና በዚህ ዓለም እያሉ እንኳን ሳይቀር
ከሚጎዳቸው ሰዎች በላይ እንደ ምን ያሉ የተፈረደባቸው ጎስቋላ ጥፋተኞች
ይኖራሉ? በእውነት ያለ ሐሰት እንደዚህ አድርጎ ጉዳታቸውን ሊነገር የሚችል
አይደለምና፦ ድካምም፣ ምሬትም፣ ክርክርም፣ ጥረትም፣ የነፍስም ዕውርነት
አለውና። ከእነዚህ ኹሉ የከፋውም አንድ ሰው ከፍ ካለው ክብር ይወድቃል
- ለእግዚአብሔር መገዛት እንደዚህ ያለ ክብር ነውና።
በመኾኑም እንደምትመለከተው በኹሉም ረገድ የመንኖ ጥሪት በቁዔቱ ምን
እንደ ኾነ፥ ለምሳሌ ሀብትን ራሱ ለመጠበቅ፣ ነፍስን ደስ ለማሰኘት፣ ራስን
ለመግዛትና ደግ ሥራን ደኅነኛ አድርጎ ከጥፋት ለመጠበቅ ካስተማረ በኋላ፥
ይህ ትእዛዝ እንዴት ተግባራዊ መኾን እንደሚገባው ወደ መናገር አለፈ።
አንድን ሕግ፥ ሕግ የሚያሰኘው በዋናነት ማዘዙ ላይ ብቻ ሳይኾን ያ ያዘዙት
ነገር የሚቻል መኾኑ ላይ ነውና። በመኾኑም ጌታችን እንዲህ ብሎ ቀጠለ፦
ስለ ሕይወታችሁ በምትበሉትና በምትጠጡት አትጨነቁ” (ማቴ.625)"
ይኸውም፦ “እንግዲያውስ ምን ይኹን? ብዕላችንን ኹሉ ከእኛ ካራቅነው
እንደ ምን [በሕይወተ ሥጋ] መኖር ይቻለናል?” እንዳይሉ አስቦ ነው። ለዚህ
ተቃውሞም እነሆ ቀጥሎ በጊዜው ጊዜ የሚቆሙበትን (የሚጸኑበትን) ትምህርት
ሰጣቸው። ገና ከመነሻው አንሥቶ “አትጨነቁ” ብሎ ነግሮአቸው ቢኾን ኖሮ
ትምህርቱን እንደ ጽኑ ሽክም አድርገው በተመለከቱት ነበርና። ነገር ግን
አስቀድሞ የስስትን ክፋት በርግጥ ስላሳያቸው ከዚህ በኋላ የሚሰጣቸውን
ቃለ ተግሣጽ በቀላሉ የሚቀበሉት አደረጋቸው። በመኾኑም አሁን እንዲሁ፡
አትጨነቁ” ብቻ ሳይኾን ሊጨነቁ የማይገባበት ምክንያትንም ጨምሮ
ተናግሮ ይህንንም አዘዛቸው እንጂ። “ለእግዚአብሔርና ለገንዘብ መገዛት
አትችሉም”
ካላቸው በኋላ ጨምሮ፦ “ስለዚህ እላችኋለሁ ፥ አትጨነቁ”
ይላቸዋልና# “ስለዚህ” ያለውስ ለምንድን ነው? እጅግ ስለሚያስፈራው ጉዳት
ምክንያት ነው። የምትቀበለው ጉዳት የሀብትና የንብረት ማጣት ብቻ ያይደለ
ከፈጠረህ፣ ከሚመግብህና ከሚወድህ ከእግዚአብሔር መራቅ በመኾኑ ቁስሉ
ሊናገሩት የማይቻል - የገዛ ድኅነትህን ማጣት ነውና።
“ስለዚህ እላችኋለሁ በምትበሉትና በምትጠጡት አትጨነቁ=” በመኾኑም
ጉዳቱ ሊናገሩት የማይቻል እንደ ኾነ ከገለጠ በኋላ፣ ከዚያ በፊት ሳይኾን
ያን ጊዜ ትእዛዙን ጥብቅ አደረገው። ያለንን ነገር ልንጥል እንደሚገባን
ብቻ ሳይኾን ስለ ዕለት ምግባችንም ሳይቀር ልንጨነቅ እንደማይገባን “ስለ
ነፍሳችሁ በምትበሉትና በምትጠጡት አትጨነቁ” ብሎ አዘዘን። ነፍስ ምግበ
ሥጋ ስለሚያሻት አይደለም፤ እርስዋ ረቂቅ ናትና# ስለዚህ “ስለ ነፍሳችሁ”
ብሎ መናገሩ በተለመደው [የአይሁድ - በአጠቃላይም “የሴሜቲክ” የአነጋገር]
ባሕል ስለ ኾነ ነው። ነፍስ ምግበ ሥጋ የማትፈልግ ብትኾንም እንኳን፥
ሥጋ ካልበላ ነፍስ በዚያ ማደር አይቻላትምና= ይህን ሲናገርም እንዲሁ
ያስቀመጠው አይደለም፤ ሌላ መከራከርያ አሳብም ጭምር አመጣ እንጂ=
መከራከርያዎቹም አንዳንዶቹ በእኛ በራሳችን ዘንድ ያሉ ሲኾኑ ሌሎቹ
ደግሞ ከሌላ ያመጣቸው ምሳሌዎች ናቸው።
በመኾኑም፥ በእኛ ውስጥ ካለው መከራከርያ አሳብ ወስዶ፦
ንፍስ ከመብል ሰውነትም ከልብስ አይበልጥምን? አለ (ቴ.625)
ስለዚህ ዐቢዩን የሰጠው እግዚአብሔር ንኡሱን'ማ እንዴት አይሰጠን? ምግብ
የሚያሻውን ሥጋ የፈጠረው እግዚአብሔር ምግብን'ማ እንዴት አይሰጠን?
በመኾኑም እንዲሁ፦ “በምትበሉት አትጨነቁ ወይም “በምትለብሱት
” እና “ስለ ነፍሳችሁ” አለ።
አትጨነቁ” ብቻ ሳይኾን “ስለ ሰውነታችሁ
ይኸውም በእነዚህ መነሻነት ቀጥሎ ትምህርቱን በንጽጽር ግልፅ ስለሚያደርገው
ነው ነፍስ አንድ ጊዜ የተሰጠች ነች፤ በሥጋም ታድራለች [እንጂ በየጊዜው
አታድግም]። ሥጋ ግን ዕለት ዕለት ያድጋል= በመኾኑም እነዚህን ኹለት
ነገሮች - የነፍስን ሕያውነትና የሥጋን ደካማነት እየጠቆመ: እንዲህ ሲል
hእናንተ ተጨንቆ በቁመቱ ላይ አንድ ክንድ መጨመር የሚችል ማን ነው” (ማቴ.8.27)
ስለዚህ አታድግምና ስለ ነፍስ ምንም ነገር ሳይናገር ስለ ሰውነት ብቻ
ተናገረ። በዚህም ሰውነትን እንዲያድግ የሚያደርገው ምግበ ሥጋ ሳይኾን
መግቦተ እግዚኣብሔር መኾኑን ግልፅ አድርጎ አሳየ። ንዑድ ክቡር የሚኾን
ጳውሎስም ይህን በሌላ መንገድ ሲያሳይ፡ “የሚያሳድግ እግዚአብሔር እንጂ
የሚተክል ቢኾን ወይም የሚያጠጣ ቢኾን አንዳች አይደለም” ብሎአል (1ኛ
ቆሮ.3፡7)።
ስለዚህ በእኛው ዘንድ ካለው ተነሥቶ እንደዚህ ልንነቅ እንደማይገባን
መከረን። ከሌላ ምሳሌዎችን አምጥቶ ደግሞ: “ወደ ሰማይ ወፎች ተመልከቱ”
ይለናል (ማቴ.6፡26)= ስለዚህ፦ “በመጨነቃችን መልካም አደረግን” ብለው
የሚናገሩ ሰዎች እንዳይኖሩ ብሎ አስቦ የሚበልጠውንና የሚያንሰውን ነገር
አምጥቶ እንዲህ እንዳይሉ ከለከላቸው። የሚበልጠውን ነገር አምጥቶ ማለቴም
የነፍስንና የሰውነትን ነገር አንሥቶ ማለቴ ነው። የሚያንሰውን ነገር አምጥቶ
ማለቴ ደግሞ የሰማይ ወፎችን ምሳሌ አምጥቶ ማለቴ ነው። “እግዚኣብሔር
እጅግ ለሚያንሱት እንኳን ይህን ያህል የሚያስብላቸው ከኾነ ለእናንተ'ማ
እንዴት አያስብላችሁም?" ሲል ነውና። ክብር ይግባውና ጌታችን ለእነዚህ
ያስተምራቸው ለነበሩት ሰዎች ሲናገር እንዲህ ዝቅ ባለ መንገድ ማስተማሩ
በአእምሮአቸው ደካማ ስለ ነበሩ ነው። ለዲያብሎስ ግን የመለሰለት እንደዚህ
ብሎ አልነበረም። ምን ብሎ ነበር የመለሰለት? “ሰው ከእግዚአብሔር አፍ
በሚወጣ ቃል ኹሉ እንጂ በእንጀራ ብቻ አይኖርም” (ማቴ.4፡4)። እዚህ ላይ
የጠቀሰው ግን ወፎችን ነው" ይኸውም ስለ አእምሮአቸው ድካም እጅግ
ሊዘልፋቸው ወድዶ ነው። እንደዚህ ያለ ምሳሌ ለተግሣጽ ከፍ ያለ ኃይል
አለውና።
ነገር ግን አንዳንድ ዓመፀኛ ሰዎች ወደ አላዋቂነት ጥግ ድረስ ኼደው
የጌታችንን ምሳሌያዊ ትምህርት እስከ መንቀፍ ይደርሳሉ። “ምክንያቱም”
ይላሉ እነዚህ ሰዎች፥ “ተፈጥሮአዊ የኾኑ ነገሮችን እንደ መጨረሻ የመልካም
ሥነ ምግባር ማበረታቻ አድርጎ ማምጣት ለእርሱ (ለኢየሱስ ክርስቶስ)
ተገቢ አይደለም።” በዚሁ ላይም ጨምረው፦ “እነዚህ እንስሳት ማለትም
ወፎቹ [ስለ ምግብና መጠጥ አለመጨነቃቸው] ተፈጥሮአቸው ነውና" ይላሉ።
እንግዲህ ለዚህ ልንመልሰው የሚገባን መልስ ምንድን ነው? ምንም እንኳን
ይህ ነገር ተፈጥሮአቸው ቢኾንም እኛም በምርጫችን ገንዘብ ልናደርገው
ይቻለናል" ጌታችን ሲናገር፡ “ወፎች እንዴት እንደሚበርሩ ተመልከቱ
አይደለምና ያለው" ይህ ለሰው ልጆች የሚቻል አይደለምና። ስለዚህ
ጌታችን እንድንመለከት የነገረን ምንም ሳይጨነቁ መብላቸውን የሚያገኙ
ኾናቸውን ነው። ይህ ደግሞ እኛም ፈቃደኝነቱ ካለን በቀላሉ ገንዘብ
ልናደርገው የምንችለው ነው" ይህንንም በተግባር የኖሩት ሰዎች ገንዘብ
ማድረግ የሚቻል መኾኑን ያረጋገጡት ነው።
በመኾኑም የሠራዔ ሕጉ (የጌታችንን) አሳብ እጅግ ዕፁብ ድንቅ ልንል
በተገባን ነበር። ትምህርቱን ቅዱሳን ሰዎችን ምሳሌ አድርጎ ማስተማር
ሲቻለውና ስለ ሙሴ፣ ስለ ኤልያስ፣ ስለ ዮሐንስ መጥምቅና እነርሱን ስለ
መሰሉ ሌሎች ቅዱሳን መናገር ሲቻለው፥ ግዕዛን የሌላቸው ፍጥረታትን
ምሳሌ አድርጎ ኣስተምሮአልና። እነዚህን ቅዱሳን ምሳሌ አድርጎ አስተምሮ
ቢኾን ኖሮ እነዚህ ሰዎች፦ “እኛ ገና እንደ እነዚህ ሰዎች አልኾንንም” ማለት
በተቻላቸው ነበርና" አሁን ግን እነዚህን ቅዱሳን ሳያነሣ በማለፍ፣ የሰማይ
ወፎችንም በመጥቀስ ሊያመጡት የሚችሉትን ሰበብ ኹሉ ከእነርሱ አራቀ።
ይኸውም በብሉይ hዳን እንደ ተደረገው ነው። አዎን፥ ብሉይ ኪዳንም
ሰዎችን ወደ ንብና ወደ ጉንዳን (ምሳ.6፡6-8)፣ ወደ ዋኖስና ወደ ዋልያ
ትልካለችና (ኤር.8፡7)= ይህ ደግሞ አሳንሰው የሚያዩት ክብር አይደለም።
ምክንያቱም፦
[አንደኛ] ተመሳሳይ ነገሮች ኾነው ሳሉ እነዚህ እንስሳት በተፈጥሮአቸው
የሚያከናውኑአቸው ሲኾኑ፥ እኛ የሰው ልጆች ግን በፈቃዳችን
በምርጫችን ልናከናውናቸው የምንችላቸው ናቸውና።
[ኹለተኛ] እግዚአብሔር ለእኛ ብሎ ለፈጠራቸው ፍጥረታት እጅግ
የሚጠነቀቅላቸው ከኾነ ለእኛ'ማ እንዴት አብልጦ አይጠነቀቅልን?
[ሦስተኛ] አገልጋዮቻችን ለኾኑት ፍጥረታት ይህን ያህል የሚያስብላቸው
ከኾነ ጌቶቻቸው ለምንኾን ለእኛ'ማ እንዴት አብልጦ አያስብልን?
በመኾኑም፦ “ለእናንተ ለምወዳችሁ ብዬ የፈጠርኋቸውን] የሰማይ ወፎችን
ተመልከቱ” አለ። “አይጓዙም፤ ወይም አይነግዱም” ግን አላለም። ምክንያቱም
እነዚህ ነገሮች አጥብቀው ይከለከሉ ከነበሩ ነገሮች መካከል ውስጥ ናቸውና።
እንኪያስ ምን አለ? “አይዘሩም፤ አያጭዱምም።” “እናስ፥ እኛም ልንዘራ
ልናጭድም አይገባንም ማለት ነውን? ያለ ሰው አለ። “ልንዘራ አይገባንም”
አላለም፤ “ልንጨነቅ አይገባንም" አለ እንጂ" ልክ እንደዚሁ “ልንሠራ
አይገባንም” አላለም፤ “የማይገቡ ሥራዎችን ልንሠራ አይገባንም ወይም
በዚህ ዓለም አሳቦች ተጨልጠን ተገርኝተን ልንያዝ አይገባንም” አለ እንጂ
“ልንጨነቅ” እንደማይገባን እንጂ መብላት እንደሚገባንም ጭምር አዝዞናልና
ይህን በማስመልከት ክቡር ዳዊት ቀደም ብሎ በምሥጢር መሠረት አኑሮ
ነበር፤ እንዲህ ሲል፡ “አንተ እጅህን ትከፍታለህ ሕይወት ላለውም ኹሉ
መልካምን ታጠግባለህ" (መዝ.144፡16) “ለሚጠሩት ለቍራዎች ጫጫቶች
ለእንስሶችም ምግባቸውን ይሰጣል" (መዝ.146፡9)።
“ያልተጨነቀ ሰው ማን አለ?" ብሎ የሚጠይቅ ሰው ሊኖር ይችላል።
ከቅዱሳኑ ስንቶቹን እንደ ጠቀስሁ አላዳመጥህምን? ከላይ ከጠቀስኋቸው
በተጨማሪስ ያዕቆብ ኹሉንም ነገር ትቶ ከአባቱ ቤት ወጥቶ ሲኼድ
አላየህምን? እግዚአብሔር] የምበላውንም እንጀራ የምለብሰውንም ልብስ
ቢሰጠኝ” ብሎ ጸሎት ሲያደርስስ አልሰማህምን (ዘፍ.28፡20)? ይህ ጸሎትስ
ስለሚበላውና ስለሚጠጣው የሚጨነቅ ሰው የሚጸልየው ሳይኾን ኹሉንም ነገር
ከእግዚአብሔር የሚፈልግ ሰው የሚያደርሰው ጸሎት እንደ ኾነ አትገነዘብምን?
ኹሉንም ትተው ጌታችንን የተከተሉት ቅዱሳን ሐዋርያት፣ አምስት ሺዎቹና
ሦስት ሺዎቹ ሰዎችም ወደዚህ ማዕርግ የደረሱና ስለሚበሉትና ስለሚጠጡት
የማይጨነቁ የነበሩ ናቸው (ሐዋ.4፡4 ፣ 2፡41)።
(፭) እንደዚህ ያሉ ልዑላን ኃይላተ ቃላትን መስማት የማይቻልህ ከኾነ ግን፥
ከእነዚህ ክፉ እስራቶች ራስህን ነጻ ማድረግ ይቻልህ ዘንድ የነገሩን ጥቅም
አልባነት አስብ፤ እንደዚህ አድርገህ አስበህም ለዚህ መጨነቅህን አቁመው።
ጌታችን ሲናገ፦
እናንተ ተወን በቁመቱ ላይ አንድ ክንድ መመር የሚችል ግን ነው?
ይላልና (ቴ.6:27)
እንግዲህ በግልፅ በሚታየው ነገር የተሰወረውንም ግልፅ እንዳደረገው
ታስተውላለህን? “ስለዚህ” አለ ጌታችን፦ “የቱንም ያህል ብትጨነቅም እጅግ
ጥቂትስ እንኳን በቁመትህ ላይ መጨመር አይቻልህም። ምግብን ስለ ማግኘት
የተለያየ አሳብ ብታስብም እንደዚሁ በሕይወትህ ጥቂት ዕድሜን መጨመር
አይቻልህም።” ስለዚህ ከዚህ ግልፅ እንደ ኾነው እጅግ በምንፋጠንበት
ነገር ላይም እንኳን ቢኾን ያን የምናገኘው ከእኛ ትጋት የተነሣ ሳይኾን
ከመግቦተ እግዚአብሔር የተነሣ ነው። በሌላ አገላለፅ እግዚአብሔር መግቦቱን
ቢያስቀርብን ኖሮ፥ የትኛውም ዓይነት አሳብ ወይም ጭንቀት ወይም ጥረት
ወይም ይህን የመሰለ ሌላ ነገር ምንም አይፈይድልንም፤ ኹሉም ሰው ፈጽሞ
ይሞት ነበር እንጂ።
ስለዚህ ትእዛዛቱ የማይቻሉ እንደ ኾኑ አድርገን አንቍጠራቸው። ኹሉንም
ሊከናወኑ እንደሚገባቸው አድርገው የሚፈጽሙአቸው ብዙ ሰዎች አሉና።
አንተ እነዚህን አከናውነው የሚፈጽሙአቸውን ሰዎች ባታውቃቸውም እንኳን
ይህ የሚያስደንቅ አይደለም= [ኃጥእ የምትኾን አንተስ ተወውና ጻድቅ
የሚኾን] ኤልያስ እንኳን ብቻውን እንደ ኾነ ባሰበ ጊዜ፡ “ሰባት ሺሕ ሰዎች
ለእኔ አስቀርቼአለሁ" ተብሎአልና (1ኛ ነገ.19፡18፡ ሮሜ.11፡4)። ስለዚህ
hዚህ መረዳት እንደምንችለው አሁንም ቢኾን የቅዱሳን ሐዋርያትን፣ የሦስት
ሺዎቹና የአምስት ሺዎቹ ሰዎች ዓይነት ሕይወት የሚኖሩ ብዙ ሰዎች
እንዳሉ ነው (ሐዋ.2፡41፣ 4፡4)። ይህን ሕይወት የሚኖሩ ሰዎች የሉም ብለን
ብናምንም እንኳን ይህን ሕይወት የሚኖሩ ደጋግ ሰዎች ሰለሌሉ ሳይኾን ከዚህ
ሕይወት እጅግ የራቅን ስለ ኾነ ነው። በመኾኑም አንድ ሰካራም ሰው፡ ይህን
ሕይወት በእኛ ዘመን ሳይቀር የሚኖሩት ብዙ ባሕታውያን ያሉ ቢኾኑም
“የሚያሰክር መጠጥን የማይጠጡ ሰዎችስ ይቅርና ውኃም እንኳን ቀምሰው
የማያውቁ ሰዎች አሉ” ተብሎ ሲነገረው በቀላሉ እንደማያምን፣ ወይም ቍጥር
ከሌላቸው ሴቶች ጋር ሩካቤ የሚፈጽም ሰው በቀላሉ በድንግልና ሕይወት
መኖር የማይቻል እንደሚመስለው፣ ወይም የሌሎች ሰዎችን ሀብትና ንብረት
ሲቀማ የሚኖር ሰው መቀማትስ ይቅርና የገዛ ራስን ሀብትና ንብረትም
ምጽዋት ማድረግ ይቻላል ሲባል እንደማይቀበለው ኹሉ፥ ስፍር ቍጥር
ወደ ሌላቸው ጭንቀቶች ውስጥ ገብተው የሚቀልጡ ሰዎችም እንደዚሁ ይህ
የቅድስና ሕይወት በእኛ ዘመንም አለ፥ ይቻላል ሲባሉ በቀላሉ ሊቀበሉት
አይችሉም።
ይህን ሕይወት ገንዘብ ያደረጉ ሰዎች፣ ራሳቸውን መግዛት የተቻላቸው ሰዎች
በእኛ ትውልድ ሳይቀር እንዳሉ ማሳየት ይቻለናል።
ነገር ግን ለእናንተ አሁን [የሐዋርያትን ወይም የሦስት ሺዎቹ ወይም
የአምስት ሺዎቹ ቅዱሳን ሕይወትስ ይቅርና] ስስትን ከእናንተ ማራቅ፣
ምጽዋት ማድረግን መለማመድ፣ ያላችሁንም ማካፈል እንዳለባችሁ
ማወቃችሁ [ለጊዜው] በቂያችሁ ነው። ተወዳጆች ሆይ! እነዚህን ነገሮች
ማድረግ እንደሚገባችሁ ያደረጋችሁ ከኾነ ፈጥናችሁ ወደ እነዚያም ጭምር ትሸጋገራላችሁና።
( ስለዚህ ለጊዜው ቅምጥልነትን ከእኛ እናርቅ፤ በመጠን መኖርንም እንለማመድየምናገኘውን ነገር ኹሉ በእውነት በጥረታችን ማግኘትን እንማር= የተወደደው
መጥምቁ ዮሐንስ ግብር የሚሰበስቡትን ሰዎችና ጭፍሮችን ባስተማራቸው
ጊዜ፦ “ደመወዛችሁ ይብቃችሁ" ብሎ አዝዞአቸዋልና (ሉቃ.3፡14)= ምንም
እንኳን ወደ ሌላ ከፍ ወዳለ ትምህርት ልዑል ወደ ኾነ ራስን ወደ መግዛት
ሊመራቸው ሽቶ የነበረ ቢኾንም፥ ለዚህ ትምህርት ገና የማይበቁ ስለ ነበሩ
ንኡሳን ስለ ኾኑ ነገሮች አስተማራቸው ምክንያቱም ከእነዚህ ነገሮች በላይ
ልዑላን ስለ ኾኑ ነገሮች ጠቅሶባቸው ቢኾን ኖሮ ያዘዛቸውንም መፈጸም
ባልተቻላቸው ነበርና፤ ንኡሳን ከምንላቸውም ጭምር ተጨልጠው ተገርኝተው በወደቁ ነበርና።
እኛም እናንተን ንኡሳን የኾኑትን ነገሮች እያለማመድናችሁ ያለነው ስለዚሁ
ምክንያት ነው። አዎ ምክንያቱም እስከ አሁን ድረስ መንኖ ጥሪት እንኳን
ለእናንተ ከባድ ሸክም እንደ ኾነ እናውቃለንና ራስን መግዛት ከእናንተ
የራቀውን ያህል ሰማይ ከምድር የራቀ እንዳይደለ እናውቃለንና። ስለዚህ
ንኡሳን ትእዛዛት ቢኾኑም እንኳን እነዚህን እንያዝ ብዬ እነግራችኋለሁ :
ይህን ማድረጋችሁ በራሱ የሚሰጠን ብርታት እንዲሁ ጥቂት አይደለምና።
በተገቢው መንፈስ ባይኾንም እንኳን ከአሕዛብ አንዳንዶቹ ሳይቀሩ
እነዚህን ነገሮች ማድረግ ተችሏቸዋልና፤ ያላቸውን ሀብትና ንብረት መናቅ
ተችሏቸዋልና።5 እናንተ ይህን ማድረግ ባይቻላችሁም እንኳን ምጽዋትን
አብዝታችሁ ብታደርጉ ይህ ለእኛ በቂያችን ነው። ይህን በአግባቡ ማድረግ
የቻላችሁ እንደ ኾነ ያንንም ፈጥናችሁ ትደርሱበታላችሁና። [እንድናደርግ
የሚጠበቅብን ልዑላን የኾኑ ትእዛዛት ቢኾንም] ይህንንም [ንኡሱን ትእዛዝ]
እንኳን ማድረግ ያልተቻለን ከኾነ ግን ሊደረግልን የሚችል ቸርነት እንደ
ምን ያለ ቸርነት ነው? ከጸሐፍትና ከፈሪሳውያን በላይ ጽድቃችን ሊበልጥ
እንደሚገባው የታዘዝን ኾነን ሳለ፥ እኛ ግን ከዚህ ዓለም ጠቢባን (ፈላስፎች)
ሳይቀር አንሰን የምንገኝ ከኾነ ሊደረግልን የሚችል ይቅርታ እንደ ምን ያለ
ይቅርታ ነው? መላእክት ዘበምድርና ውሉደ እግዚአብሔር ልንኾን ሲገባን
ሰዎች እንኳን መኾን ያልተቻለን ከኾነ እንግዲህ ምን ማለት ይቻለናል?
መቀማትና በስስት መያ'ዝ ከሰዎች ገርነት ሳይኾን ከአራዊተ ገዳም ጭካኔ
የሚመጣ ነውና# እንዲያውም ሰዎች የባልንጀራቸውን ሀብትና ንብረት
ቀምተው ሲወስዱት ይህ ጭካኔያቸው ከአራዊተ ገዳም ጭካኔ የከፋ ነው።
የአራዊተ ገዳም ጭካኔ የተፈጥሮ ነውና፤ እኛ ግን የምናስብበት አእምሮ
(ለባዊነት) የተሰጠን ነንና። እንግዲህ ተፈጥሮአችን ወዳይደለ ክፋት ዘልቀን
በመኼዳችን ሊደረግልን የሚችል ምሕረት እንደ ምን ያለ ምሕረት ነው?
ስለዚህ ልንደርስበት የሚገባንን የምግባር ደረጃ ምን ያህል ጥልቅ እንደ
ኾነ በማስተዋል ቢያንስ ወደ ማእከላዊ ደረጃ ለመድረስ እንትጋ። ይህን
ያደረግን እንደ ኾነ ሊመጣ ካለው ቅጣት እናመልጣለንና። መደበኛ በኾነ
መንገድና ሳናስታጉል ጸንተን የምንቀጥልበት ከኾነም ወደ ምግባር ኹሉ
ማማ (ወደ ፍጽምና) መድረስ ይቻለናልና። ከዘለዓለም እስከ ዘለዓለም ድረስ
ክብርና ጌትነት ገንዘቡ የኾነው ጌታችን ኢየሱስ ክርስቶስ በቸርነቱና ሰውን
በመውደዱ ኹላችንም ወደዚህ እንድንደርስ ይርዳን፥ አሜን!
