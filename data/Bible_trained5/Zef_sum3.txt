ዘፍጥረት ምዕራፍ 3
እባብ ሄዋንን በውኑ እግዚአብሔር ከገነት ዛፍ ሁሉ እንዳትበሉ አዝዞአልን? አላት
ሄዋንም ለእባቡ አለችው። በገነት ካለው ከዛፍ ፍሬ እንበላለን፤ ነገር ግን በገነት መካከል ካለው ከዛፉ ፍሬ፥ እግዚአብሔር አለ። እንዳትሞቱ ከእርሱ አትብሉ አትንኩትም
እባብም ለሄዋን ሞትን አትሞቱም አላት ከእርስዋ በበላችሁ ቀን ዓይኖቻችሁ እንዲከፈቱ እንደ እግዚአብሔርም መልካምንና ክፉን የምታውቁ እንድትሆኑ እግዚአብሔር ስለሚያውቅ ነው እንጂ
ከተከለከለው የዛፍ ፍሬ ከበሉ በኋላም የአዳም እና የሄዋን አይኖች ተከፈቱ ዕራቁታቸውን እንደሆኑም አወቁ፤ የበለስንም ቅጠሎች ሰፍተው ለእነርሱ ለራሳቸው ግልድም አደረጉ
አዳምና ሚስቱ የእግዚአብሔርን የአምላክን ድምፅ ከገነት ውስጥ ሲመላለስ በሰሙ ጊዜ ከእግዚአብሔር ከአምላክ ፊት በገነት ዛፎች መካከል ተሸሸጉ
እግዚአብሔር አምላክም አዳምን ጠርቶ። ወዴት ነህ ሲለው በገነት ድምፅህን ሰማሁ፤ ዕራቁቴንም ስለ ሆንሁ ፈራሁ፥ ተሸሸግሁም አለው 
እግዚአብሔርም ራቁትህን እንደ ሆንህ ማን ነገረህ? ከእርሱ እንዳትበላ ካዘዝሁህ ዛፍ በውኑ በላህን ሲለው አዳምም ከእኔ ጋር እንድትሆን የሰጠኸኝ ሴት እርስዋ ከዛፉ ሰጠችኝና በላሁ አለው
እግዚአብሔር አምላክም ሄዋንን ይህ ያደረግሽው ምንድር ነው? አላት። ሄዋንም አለች። እባብ አሳተኝና በላሁ።
እግዚአብሔር አምላክም እባቡን አለው። ይህን ስላደረግህ ከእንስሳት ከምድር አራዊትም ሁሉ ተለይተህ አንተ የተረገምህ ትሆናለህ፤ በሆድህም ትሄዳለህ፥ አፈርንም በሕይወትህ ዘመን ሁሉ ትበላለህ። በአንተና በሄዋን መካከል፥ በዘርህና በዘርዋም መካከል ጠላትነትን አደርጋለሁ፤ እርሱ ራስህን ይቀጠቅጣል፥ አንተም ሰኰናውን ትቀጠቅጣለህ
ሄዋን ከተከለከለው ዛፍ ፍሬ በመብላቷ እግዚአብሔር እንዲህ ሲል ተናገራት በፀነስሽ ጊዜ ጭንቅሽን እጅግ አበዛለሁ፤ በጭንቅ ትወልጃለሽ፤ ፈቃድሽም ወደ ባልሽ ይሆናል፥ እርሱም ገዥሽ ይሆናል
እግዚአብሔር አዳምንም አለው። የሚስትህን ቃል ሰምተሃልና፥ ከእርሱ እንዳትበላ ካዘዝሁህ ዛፍም በልተሃልና ምድር ከአንተ የተነሣ የተረገመች ትሁን፤ በሕይወት ዘመንህም ሁሉ በድካም ከእርስዋ ትበላለህ፤ ምድርም እሾህንና አሜከላን ታበቅልብሃለች፤ የምድርንም ቡቃያ ትበላለህ
እግዚአብሔር አምላክም ለአዳምና ለሄዋን የቁርበትን ልብስ አደረገላቸው፥ አለበሳቸውም።
አዳም ከተከለከለው ዛፍ ፍሬ ከበላ በኋላ እግዚአብሔር ከኤደን ገነት አስወጣው ወደ መሬትም ሄደ
