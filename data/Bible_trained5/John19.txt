ንባብ-በዚያን ጊዜም ጲላጦስ ኢየሱስን ይዞ ገረፈው" ወታደሮቹም
ከእሾህ አክሊል ጎንጉነው በራሱ ላይ አኖሩ ቀይ ልብስም አለበሱት እየቀረቡምየአይሁድ ንጉሥ ሆይ ሰላም ለአንተ ይሁን ይሉት ነበር በጥፊም ይመቱት ነበር።
ጲላጦስም ደግሞ ወደውጭ ወጥቶ፡- እነሆ አንዲት በደል ስንኳ እንዳላገኘሁበት
ታውቁ ዘንድ እርሱን ወደ ውጭ አወጣላችኋለሁ አላቸው። ኢየሱስም የእሾህ
አክሊል ደፍቶ ቀይ ልብስም ለብሶ ወደውጭ ወጣ። ጲላጦስም፡- እነሆ ሰውየው
አላቸው። የካህናት አለቆችና ሎሌዎች ባዩትም ጊዜ፡- ስቀለው ስቀለው እያሉ
ጮኹ። ጲላጦስም፡- እኔስ አንዲት በደል ስንኳ አላገኘሁበትምና እናንተ ወስዳችሁ
ስቀሉት አላቸው / ቍ 1-6/#
ጲላጦስ ኢየሱስን ይዞ ገረፈው/ቊ1 ጌታችን እንደሚገረፍ
ነቢዩ ኢሳይያስ ትንቢት ተናግሮ ነበር እንዲህ ሲል «ጀርባዬን ለገራፊዎች
ጉንጬንም ለጠጉር ነጪዎች ሰጠሁ» /ኢሳ 50፥6/። ጌታችን መድኃኒታችን
ኢየሱስ ክርስቶስ በስብከቱ ወቅት አይሁድ አሳልፈው ለአሕዛብ
እንደሚሰጡትና እንደሚገርፉት፣ እንደሚገድሉት ለደቀ መዛሙርቱ
ነግሮአቸው ነበር /ሉቃ 18፥31-34/# ጌታችን ከተቀበላቸው መከራዎች
አንዱ ግርፋት ነው። የግርፋት ስሜት ወደ ውስጥ ገብቶ ያቃጥላል። ሰሎሞን
«ግርፋትም ወደ ሆድ ጉርጆች ይገባል»/ምሳ 20፥30 ይላልና/።
በአይሁድ ሕግ በደለኛ፣ ወንጀለኛ የሆነ ሰው ይገረፍ ነበር። የግርፋቱ
ቁጥር እንደ ኃጢአቱ መጠን ቢሆንም ከ40 በላይ ግን አይገረፍም ነበር/ዘዳ
25፥1-8/። ጌታችንን ግን ብዙ ጊዜ ገርፈውታል።
ድርሳነ ማሕየዊ «አጥንቱ እስኪታይ ድረስ ገርፈውታል» ይላል።
በቍጥር ሲያስቀምጠውም «አምስት ዕልፍ ጊዜ ገርፈውታል» ይላል። አምስት
ዕልፍ ማለት ኣምሳ ሺህ ማለት ነው።
ከእሾህ አክሊል ጎንጉነው በራሱ ላይ አኖሩ/ቊ2
ማቴ 27፥29 ማር 15፥17/። አክሊል የክብር መገለጫ ነው። መርዶክዮስ
የንጉሡን የክብር ልብስ ለብሶ ታላቅም የወርቅ አክሊል ደፍቶ ከንጉሡ ፊት
ወጣ» /አስቴ 8'15 እንዲል/። ንጉሥ ሰሎሞንም አክሊል ደፍቶ ነበር /
መኃ 3፥11/። የቀድሞ ነገሥታት አክሊል ይደፉ ነበር" በጌታችን ራስ
ላይም የእሾህ አክሊል ደፍተው «ተንበርክከው- የአይሁድ ንጉሥ ሆይ ሰላም
ለአንተ ይሁን እያሉ ዘበቱበት ተፉበትም» /ማቴ 27፥29/። አክሊል በራሱ
ላይ ያኖሩት ለመዘበት እንዲመቻቸው ነው" ውስጡ ግን የጌታችንን ራስ
ሚበሳ ከብረት የተሠራ እሾህ ነው። ይሀ እንዲሆን የተነገረ ትንቢት ነበር
በራሱም ላይ የማዳንን ራስ ቁር አደረ?» /ኢሳ 59 17/። ከክቡር ዕንቍ
የሆነ ዘውድን በራሱ ላይ አኖርህ /መዝ 20:3 እንዲል/።
የግእዝ በግእዝ ትርጓሜ ወንጌል «አክሊለ ሦክ በራሱ ላይ የማኖራቸው
ምሥጢር የዓለምን ኃጢአት መሽከሙን፣ ሕı ኦሪትን በሕገ ወንጌል መፈጸሙን
ያመለክታል። አንድም አክሊለ ሦክ የመርገሙን መሻር ያመለክታል። አጻም
እሾህ ታብቅልብህ ተብሎ ተረጕሞ ነበርና» ይላል።
በቀኝ እጁም መቃ አኖሩ/ ዘንግ አስያዙት/ ማቴ27÷29መቃ /በትር/
Aባብ ይገደልበታል። ጌታችን የቀደመው እባብ የተባለውን ዲያብሎስን
ንደሚገድል ምልክት ነው።
ቀይ ልብስም አለበሱት/ቊ2 ቀይ ልብስ የተከበረ ልብስ ነው/ምሳ
31፥22/ እግዚአብሔር ሙሴን ለድንኳን መጋረጃ ከቀይ ግምጃ ከተፈተለ ከጥሩ
በፍታ አድርግ» ብሎታል /ዘጸ 26፥31-36 27፡16 28፡6፡8/። ቀይ ልብስ
ባዕለጸጎች የሚለብሱት ልብስ ነው/ ሉቃ 16፥19/። ጌታችንንም አክብረንሃል
አንግሠንሃል እያሉ ለመዘበት ቀይ ልብስ አለበሱት። ልብሱንም ገፈው ቀይ
ልብስ አለበሱት» ይላልና/ማቴ 27፥ 28/። ምሥጢሩ ግን ልብሱን መግፈፋቸው
የሰው ልጆች አዳምና ሔዋን ከለበሱት የጸጋ ልብስ መራቆታቸውን ያሳያል።
የግእዝ በግእዙን ይመልከቱ።
ከዘበቱበትም በኋላ ቀዩን ልብስ ገፈፉት ልብሱንም አለበሱት /ማቴ
27፥31/። ቀዩን ልብስ ገፈው የመጀመሪያውን የራሱን ልብስ መልሰው
ማልበሳቸው በጌታችን መከራ የአዳም ልጅነት መመለሱን ያመለክታል
ብለው ተርጕመዋል የአንድምታ መተርጕማን።
በጥፊም ይመቱት ነበር/ቊ3 /ማር 14፡65/። በጥፊ እየመቱት
ርስቶስ ሆይ በጥፊ የመታህ ማንነው? ትንቢት ተናገርልን?» እያሉ
ተፈታተኑት /ማቴ 26፥67 ሉቃ 22፡64/። ጌታችን በጥፊ እንደሚመታ
ትንቢት ተነግሮ ነበር «ለጕንጮቼም ዕረፍትን አልሰጥም» /መዝ 131 4።/
ብሎ ነቢዩ ዳዊት ተናግሮአል። ጌታችን ወንጌልን ሲያስተምር «ቀኝ ጉንጭህን
በጥፊ ለሚመታህ ሁሉ ሁለተኛውን ደግሞ አዙርለት» /ማቴ 5:39/። ብሎ
ነበር። በቃል ያስተማረውን በተግባር አሳየን። በጥፊ እየተመታ ትዕግሥትን
አስተማረን።
ንባብ- አይሁድም መልሰው- እኛ ሕግ አለን እንደ ሕጋችንም ሊሞት
ይገባዋል ራሱን የእግዚአብሔር ልጅ አድርጓልና አሉትs ስለዚሀ ጲላጦስ ይሀን
ነገር በሰማ ጊዜ እጅግ ፈራ ተመልሶም ወደ ገዡ ግቢ ገባና ኢየሱስን- ኣንተ
ከወዴት ነህ? አለው= ኢየሱስ ግን አንድ እንኳ አልመለሰለትም። ስለዚህ ጲላጦስ
- አትነግረኝምን ? ልሰቅልህ ሥልጣን እንዳለኝ ወይም ልፈታህ ሥልጣን እንዳለኝ
ኢታውቅምን ? አለው= ኢየሱስም መልሶ- ከላይ ካልተሰጠህ በቀር በእኔ ላይ
ምንም ሥልጣን ባልነበረህም፡ ስለዚህ ለአንተ አሳልፎ የሰጠኝ ኃጢአቱ የባሰ ነው
አለው/ቍ 7-11=
ስለዚህ ጲላጦስ ይህን ነገር በሰማ ጊዜ እጅግ ፈራ/ቊ8 ጌታችን
ለጲላጦስ መንግሥቴ ከዚህ ዓለም አይደለችም ብሎት ነበር/ም 18፥36/
አሁን ደግሞ አይሁድ ራሱን የእግዚአብሔር ልጅ አድርጎአል አሉት። ይህን
ሲሰማ በሰማያዊ ንጉሥ በእግዚአብሔር ልጅ ላይ መፍረድን ፈራ። ነገሩን
ለማጣራት ፈልጎ እንደገና ጌታችንን «አንተ ከወዴት ነህ» ብሎ ጠየቀው።
ኢየሱስ ግን አንድ እንኳ አልመለሰለትም /ቊ9 ጲላጦስ
«አንተ ከወዴት ነህ» ብሎ የጠየቀው ጥያቄ ድግግሞሽ ነው።ጌታችን /በም
18፥ 37/ ላይ ማንነቱን ነግሮታል” እዚህ ላይ ግን አልመለሰለትም።
የአንድምታ መተርጕማን «ጊታችን ለጲላጦስ መልስ አለመስጠቱ፡ሞቱን እንዳልፈራው ለማስረዳት ነው» ብለው ተርጕመዋል።
ልሰቅልህ ሥልጣን እንዳለኝ ወይም ልፈታህ ሥልጣን እንዳለኝ
አታውቅምን?/ቊ10 ጲላጦስ ጌታችን መልስ ባለመስጠቱ ተናዶ በሥልጣኑ
የታገዘ ቃለትምክህት ተናገረ። እዚህ ላይ የተናገረውን በኋላ ተግባራዊ
አያደርገውም። በጌታችን ላይ ምንም ወንጀል እንዳላገኘበት ራሱ ከመሰከረ
በኋላ ከእስራቱ አልፈታውም ከሞትም አላዳነውምና።
ከላይ ካልተሰጠህ በቀር በእኔ ላይ ምንም ሥልጣን ባልነበረህም
/ቊ11 ከእግዚኣብሔር ካልተፈቀደልህ በቀር በእኔ ላይ መፍረድ አትችልም*
እኔ ካልፈቀድኩልህ ልትገድለኝ አትችልም ሲለው ነውE ማር ዮሐንስ
«ይህንም የተናገረው የጲላጦስ ትዕቢት ይሰበር ዘንድ ነው» ብሏል።
ለአንተ አሳልፎ የሰጠኝ ኃጢአቱ የባሰ ነው/ቊ11 በሐሰት የከሰሱኝ
የሊቃነ ካህናቱ የፈሪሳውያኑ ኃጢአት ታላቅ ነው ሲል ነው። ማር ዮሐንስ
«በዚህ አነጋገሩ ጲላጦስም የኃጢአት ተሳታፊ መሆኑን አመለከተው» ብሏል።
ጲላጦስ ጌታችንን ለአይሁድ አሳልፎ ስለ መስጠቱ
ንባብ- ከዚህ በኋላ ጲላጦስ ሊፈታው ፈለገ ነገር ግን አይሁድ- ይህንስ
ብትፈታው የቄሣር ወዳጅ አይደለህም ራሱን ንጉሥ የሚያደርግ ሁሉ የቄሣር
ተቃዋሚ ነው እያሉ ጮኹ" ጲላጦስም ይህን ነገር ሰምቶ ኢየሱስን ወደ ውጭ
አወጣው። በዕብራይስጥም ገበታ በተባለው ጸፍጸፍ በሚሉት ስፍራ በፍርድ
ንበር ተቀመጠ" ለፋሲካም የማዘጋጀት ቀን ነበረ ስድስት ሰዓትም የሚያህል
በረ አይሁድንም እነሆ ንጉሣችሁ አላቸው" እነርሱ ግን አስወግደው አስወግደው
ስቀለው እያሉ ጮኹ። ጲላጦስም- ንጉሣችሁን ልስቀለውን? አላቸው" የካህናት
አለቆችም- ከቄሣር በቀር ሌላ ንጉሥ የለንም ብለው መለሱለት። ስለዚህ በዚያን
ጊዜ እንዲሰቀል አሳልፎ ሰጣቸው / ቍ 12-16/።
ራሱን ንጉሥ የሚያደርግ ሁሉ የቄሣር ተቃዋሚ ነው/ቊ12
አይሁድ ለቄሣር መንግሥት የቆሙ መስለው ጌታችንን ከጲላጦስ
ጋር ለማጣላት ሞከሩ። የቄሣር ተቃዋሚ የሆነውን መክሰስ የሚገባው ጲላጦስ
ነበር። ጌታችን ግን ንጉሥ ነኝ አላለም። ሕዝቡ ሊያነግሡት ባሰቡ ጊዜም
ወደ ተራራ ነው የሸሸው /ም 6፥15/። ለጲላጦስም «መንግሥቴ በዚህ ዓለም
አይደለችም» ብሎ እቅጩን ነግሮታል። ጲላጦስም በራሱ ጥናት ኢየሱስ
ክርስቶስ በዚህ ምድር ላይ መንግሥት እንዳላቋቋመ አረጋግጦአል።
ስድስት ሰዓትም የሚያህል ነበረ/ቊ14 ጌታችን የተሰቀለው በስድስት
ሰዓት ነው። ማርቆስ በሰቀሉትም ጊዜ ሦስት ሰዓት ነበረ» ይላል/ማር
15፥25/። አንድምታው ትርጓሜያችን «አይሁድ መስቀሉን በሦስት ሰዓት
አዘጋጅተውታል። በስድስት ሰዓት ጌታችንን ሰቅለውታል# ማርቆስ በሦስት
ሰዓት ማለቱ መስቀሉን አዘጋጅተው ያቆሙበትን ሰዓት ለመንገር ነው»
በማለት ልዩነት አለመኖሩን ይገልጣል።
የግእዝ በግእዝ ትርጓሜ ወንጌልም የተለያዩትን ሁለቱን ሰዓቶች
በተመለከተ እንዲህ ይላል፡ማርቆስ በሦስት ሰዓት ማለቱ ጲላጦስ ይሰቅሉት ዘንድ በሦስ ሰዓት
ሰጥቷቸዋልና ስለዚህ ነው።ዮሐንስ በስድስት ሰዓት ተሰቀለ ማለቱ እውነት
ነው። አዳም በነግህ ተፈጠረ። በሦስት ሰዓት ተኛ ሔዋን ከጎኑ ወጣችበስድስት ሰዓት የእግዚአብሔርን ሕግ ተላለፈ" ጲላጦስም ጌታችንን
በነግህ ገረፈው። በሦስት ሰዓት ይሰቅሉት ዘንድ አሳልፎ ሰጠው" በስድስት
ሰዓት ተሰቀለ። በስድስት ሰዓት መሰቀሉ በስድስት ሰዓት የበደለ አዳምን
ለማዳን ነው። በዕለተ አርብ መሰቀሉም አዳም በዕለተ አርብ ተፈጥሮ
በዕለተ አርብ ሕጉን ተላልፎ በድሎ ከıነት ወጥቷልና በወጣበት ቀን ወደ
ገነት ለመመለስ ነው።
እነሆ ንጉሣችሁ/ቊ14ጲላሖስ በኢየሱስ ክርስቶስ ላይ ምንም በደል
ስላላገኘበት አይሁድ በቅንዓት አሳልፈ እንደሰጡት ተረድቷል። «እነሆ
ንጉሣችሁ» ማለቱ አይሁድን ለማናዴድ ፈልጎ ነው። የገ ወገናቸውን የቄሣር
ተቃዋሚ ነው ብለው መክሰሳቸው የተንኮላቸውን ጽናት አሳይቶታል።
ከቄሣር በቀር ሌላ ንጉሥ የለንም አለቊ15 ጲላጦስ ተንኮላቸውን
ስለ አወቀባቸውና ኢየሱስ ክርስቶስን ወንጀለኛ ባለማለቱ ተናደው ሊያዋርዱት
ፈልገው ክቄሣር በቀር ሌላ ንጉሥ የለንም አለ። ይህም አነጋገራቸው
በሥጋቸው ቄሣር በነፍሳቸው ዲያብሎስ እንደ ሰለጠነባቸው ያስረዳል።
የግእዝ በግእዙን ትርጓሜ የተረጐሙ አበው፡- «ዮሴፍ በጻፋት ታሪክ
ንጉሥ የለንም ማለታቸው ክርስቶስንም መካዳቸው ሮማውያን በተነሡባቸው
ጊዜ ኢየሩሳሌምንም በከበቧት ጊዜ በክፉ ተፈጸመባቸው» ብሏል» ይላሉ።
ስለ ጌታችን ስቅለት
ንባብ፡- ኢየሱስንም ይዘው ወሰዱት መስቀሉንም ተሸክሞ በዕብራይስጥ
ጎልጎታ ወደ ተባለው የራስ ቅል ስፍራ ወደ ሚሉት ወጣ በዚያም ሰቀሉት፡ ከእነርሱም
ጋር ሌሎች ሁለት አንዱን በዚህ አንዱን በዚያ ኢየሱስንም በመካከላቸው ሰቀሉ።
ጲላጦስም ደግሞ ጽሕፈት ጽፎ በመስቀሉ ላይ አኖረው፡ጽሕፈቱም- የአይሁድ ንጉሥ
የናዝሬቱ ኢየሱስ የሚል ነበረ። ኢየሱስም የተሰቀለበት ስፍራ ለከተማ ቅርብ ነበረና
ከአይሁድ ብዙዎች ይህን ጽሕፈት አነበቡት በዕብራይስጥና በሮማይስጥም በግሪክም
ተጽፎ ነበር። ስለዚህ የአይሁድ ካህናት አለቆች ጲላጦስን እርሱ- የአይሁድ ንጉሥ
ነኝ እንዳለ እንጂ የአይሁድ ንጉሥ ብለህ አትጻፍ አሉት። ጲላጦስም፡- የጻፍሑትን
ጽፌአለሁ ብሎ መለሰ / ቍ 17-22/።
ጌታችን መስቀሉን ተሽክሞ ወደ ቀራንዮ ሄደ/ቊ17 መስቀሉን በትክሻው
መሽከሙ ሰይጣንን ድል ለመንሣት ምልክት ነው። ነቢዩ
ትም በጫንቃው ላይ ይሆናል» /ኢሳ 9፡6/። ብሎ የተነበየው ጌታችን መስቀሉን
ኢሳይያስ አለቅነ
በትክሻው እንደሚሸከም ሲገልጥ ነው። እርሱ መስቀሉን ተሸክሞ ከአዳምና ከልጆቹ
ትክሻ ላይ የኃጢአት ሸክምን አወረደላቸው"
ጎልጎታ- በዕብራይስጥ ጎልጎታ የሚሉት የራስ ቅል ስፍራ ይባላል።
ማቴዎስና ማርቆስ ደግሞ ትርጓሜው የራስ ቅል ስፍራ ወደ ሚሆን ጎልጎታ
ወደሚባለው ስፍራ ወሰዱት/ማቴ 27 33 ማር 15 22 ይላሉ/። ሉቃስ ቀራንዮ
ወደሚባል ስፍራ በደረሱ ጊዜ ይላል/ሉቃ 23:33/" ግዕዙ ሁሉንም ቀራንዮ
ይላል። ኪዳነ ወልድ ክፍሌ (መዝገበ ቃላት ቀራንዮን ሲገልጹት፡-ርእሳዊ
ድማኃዊ መካነ ድማኅ »ይሉታል" ድማኅንም ሲተረጕሙ «ራስ ጭንቅላት
የራስ ቅል መሃል ራስ» ይሉና ለተራራና ለዛፍም ይሆናል ይላሉ። የተራራ
ራስ የዛፍ ራስ ማለት ይቻላል ሲለ ነው" ጌችን የEሰቀለበት የራስ ቅል/
ቀራንዮ/ የተባለው ቦታ ከፍታ ያለው ቦ መሆኑን ያመለክታል።
ከእርሱም ጋር ሌሎች ሁለት 1 ሌቃስ ክፉ አድራጊዎችንም
አንዱን በቀኝ ሁለተኛውንም በግራ ሰቀለ ይላል ) 23 33 ማቴዎስ
ም 27:38 ላይም ተመሳሳይ ቃል ይገኛል ኪሁለቱ ወን0ዎች አንዱ
በኢየሱስ ክርስቶስ በስተግራ የተሰቀለው ዳክርስ የተባለው ክፉ አድራጊ
ንበዴ «አንተ ክርስቶስ አይደለህምን? ራስህንም እኛንም አድን” ብሎ
3ታችንን ሰደበው። በመስቀል ላይም ሆኖ ክፉ ከማድረግ ያልተመለሰ ክፉ
„ንበዴ ነው" ሁለተኛው በጌታችን ቀኝ የተሰቀለው ጥጦስ የተባለው ወንበዴ
ግን ጓደኛውን ተቃወመው። «0እኛስ እውነተኛ ፍርድ ነው ይህ ግን ምንም
ክፋት አላደረገም» በማለት እነርሱ በኃጢአታቸው ሲሰቀሉ ጌታችን ግን
ያለኃጢአቱ መሰቀሉን መሰከረ።
በመስቀል ላይ የተደረጉትን ሰባቱን ተአምራትም አይቶ ጌታ ሆይ
በመንግሥትህ በመጣህ ጊዜ አስበኝ» አለው።ጌታችን ኢየሱስ ክርስቶስ ሰማያዊ
ንጉሥ መሆኑንም አመነ" ጌታችንም ምላሽ ሰጠው «እውነት እልሃለሁ ዛሬ
ከእኔ ጋር በገነት ትሆናለv» /ሉቃ 23፡33-43 አለው/።
በጌታችን ቀኝ የተሰቀለው ጥጦስ በመስቀል ላይ ሳለ ያሳያቸው
የእምነቱ መገለጫዎች የሚከተሉት ናቸው :1ኛ ኃጢአተኛ መሆኑን አምንዋል።
2ኛ ጌታችን ያለኃጢአት መሰቀሉን መስክሯል
3ኛ ጌታችን የመንግሥት ባለቤት መሆኑን አምንዋል።
4ኛ ጌታችን የሚያጸድቅና የሚኮንን አምላክ መሆኑን አምንዋል።
የአይሁድ ንጉሥ የናዝሬቱ ኢየሱስ/ቊ19 ጲላጦስ ይህን በመጻፉ
ቢከሰስ እንኳን የአይሁድ ንጉሥ ስለተባለ አሰቅየዋለሁ ብሎ ስለሚመልስ
ልበሙሉ ሁኖ ይናገራል"
የግእዝ በግእዝ ትርጓሜ ወንጌል ጲላጦስ የአይሁድ ንጉሥ ብሎ መጻፉ
(አይሁድ ላይ ሊዘባበትባቸው ስለ ፈለገ ነው" በሦስት ቋንቋዎች መጻፉም
ንጉሣቸውን አሳልፈው እንደሰጡ የሚያነበው ሁሉ እንዲዘባበትባቸው ነው ይላል።
በእብራይስጥና በሮማይስጥም በግሪክም ተጽፎ ነበርቍ21
በዕብራይስጥ መጻፉ ሊቀ ካህናቱ ቀያፋ እና ሌሎች አይሁድ
እንዲያነቡት ነው። በሮማይስጥም መጻፉ ጲላስና ከእርሱ ጋር ያሉት
ሮማውያን እንዲያነቡት ነው" በግሪክም መጻፉ ሄሮድስና ከእርሱ ጋ ያሉት
ጽርዓውያን /ግሪካውያን/ እንዲያነቡት ነው"
ጲላስ በሦስት ቋንቋዎች መጻፉ ለፋሲካ
የግእዝ በግእዝ ትርጓ
ሰዎች ወደ ኢየሩሳሌም ተሰብስበው ነበርና አይሁድ ንጉሣቸውን
እንደሰቀሉ ምስክር እንዲሆኑባቸው ነው» ይላል።
በዓል ብዙ
ማር ዮሐንስም ሊቃነ ካህናት ጲላጦስን እርሱ የአይሁድ ንጉሥ
ነኝ እንዳለ እንጂ የአይሁድ ንጉሥ ብለህ አትጻፍ ባሉት ጊዜ ጽሕፈቱን
ያልለወጠው አምላካዊት ኃይል ስለከለከለችው ነው። ንጉሣቸውን እንደ
ሰቀሉ ያዋርዳቸው ዘንድ ነው» ብሏል።
ጭፍሮች የጌታችን ልብስ ስለ መካፈላቸው
ንባብ- ጭፍሮችም ኢየሱስን በሰቀሉት ጊዜ ልብሶቹን ወስደው ለእያንዳንዱ
ጭፍራ አንድ ክፍል ሆኖ በአራት ከፋፈሉት እጀ ጠባቡን ደግሞ ወሰዱ። እጀ
ጠባቡም ከላይ ጀምሮ ወጥ ሆኖ የተሠራ ነበረ እንጂ የተሰፋ አልነበረም። ስለዚህ
እርስ በርሳቸው ለማን እንዲሆን በእርሱ ዕጣ እንጣጣልበት እንጂ አንቅደደው
ተባባሉ። ይህም- ልብሴን እርስ በርሳቸው ተከፋፈሉ በእጄጠባቤም ዕጣ ተጣጣሉበት
የሚለው የመጽሐፍ ቃል ይፈጸም ዘንድ ነው/ቍ 23-24/።
ልብሶቹን ወስደው ለእያንዳንዱ ጭፍራ /ቊ23 ጭፍሮች የጌታችን
ልብሶች ከአራት ተከፋፈሉት ነቢዩ ዳዊት ልብሶቼን ለራሳቸው ተከፋፈሉ /
መዝ 21፥18 ብሎ ተንብዮ ነበር/" የጌታችንን ልብስ ከአራት መክፈላቸው
ወንጌል በአራቱ መአዝን በምሥራቅ በምዕራብ በሰሜን በደቡብ ለመሰበኳ
ምሳሌ ነው።
እጄ ጠባቡን ደግሞ ወሰዱ/ቊ23 እጄ ጠባቡ ወጥነው የተሰፋ
አልነበረም# ሰብአ ሰገል ያመጡለት ጌታችን በቁመት ሲያድግ አብሮ
የሚያድግ ደም ይፈሳት የነበረችው ሴት ነክታ የተፈወሰችበት ገባሬ ተአምር
ልብስ እንደ ሆነ የአንድምታችን ትርጓሜን የተረጐሙ ተርጓምያን ያትታሉ*
ማር ኤፍሬም «ልብሱስ በላይ የተሰፋች አይደለችምs በአምላክነቱ
ምሥጢር ሁለመናዋ የተሠራች ናት እንጂ የማትከፈል ናት" ጭፍሮችም
ልብሱን ከአራት መካፈላቸው የወንጌሉ ብሥራትና ምሥጢር በአራቱ
መአዝን ለመዘርጋቱ ምልክት ነው» ብሏል።
አኀብ የተባለው ሊቅ ግን «ልብሱ ዕጣ እስኪጣጣሉ ድረስ የከበረች
አልነበረችም" ተአምራት ሲያደርግባት አይተውት ነበርና ለእነሱ ለበረከት
ወሰዷት እንጂ" በችግር ጊዜ ረዳት እንድትሆናቸው ወሰዷት» ብሏል።
በእርሱ ዕጣ እንጣጣልበት እንጂ አንቅደደው ተባባሉ/ቊ24 /ማቴ
27፡35 ማር 15'24 ሉቃ 23፥34/" ጭፍሮች በጌታችን በኢየሱስ ክርስቶስ
ልብስ ላይ ዕጣ እንደሚጣጣሉ የተነገረው ትንቢት እንዲህ ይላል «በቀሚሴም
ላይ ዕጣ ተጣጣሉ» /መዝ 21 18/።
እናቱን ለደቀመዝሙሩ አደራ ስለ መስጠቱ
ንባብ፡- ጭፍሮችም እንዲህ አደረጉ። ነገር ግን በኢየሱስ መስቀል አጠገብ
ናቱ የእናቱም እኅት የቀለዮጳም ሚስት ማርያም መግደላዊትም ማርያም ቆመው
ነበር። ኢየሱስም እናቱን ይወደው የነበረውንም ደቀመዝሙር 0አጠገቡ ቆሞ ባየ
ጊዜ እናቱን- አንቺ ሴት እነሆ ልጅሽ አላት። ከዚህ በኋላ ደቀ መዝሙሩንእናትሀ እነኋት አለው። ከዚህም ሰዓት ጀምሮ ደቀ መዝሙሩ ወደቤቱ ወሰዳት።
hዚህ በኋላ ኢየሱስ አሁን ሁሉ እንደ ተፈጸመ አውቆ የመጽሐፉ ቃል ይፈጸም
ዘንድ፡- ተጠማሁ አለ። በዚያም ሆምጣጤ የሞላበት ዕቃ ተቀምጦ ነበር፡ እነርሱም
ምጣጤውን በሰፍነግ ሞልተው በሁሶፕም አድርገው ወደ አፉ አቀረቡለት።
ኢየሱስም ሆምጣጤውን ከተቀበለ በኋላ ተፈጸመ አለ፡ ራሱንም አዘንብሎ ነፍሱን
አሳልፎ ሰጠ/ቍ 25-30/።
:የእናቱም እኅት የቀለዮጳ ሚስት ማርያም/ቊ25 የቀለዮጳ ሚስት
የሚለው ስሕተት ነው። ግእዙም እንተ ቀለዮጳ ይላል እንጂ ብእሲተ ቀለዮጳ
(የቀለዮጳ ሚስት) አይልም። እንተ ቀለዮጳ ማለትም የቀለዮጳ ልጅ ማለት
ነው። ኢያቄም ሚስቱ ሐና ከሞተች በኋላ ወንድሙ ቀለዮጳም ከሞተ
በኋላ በሕገ ኦሪቱ ሥርዓት /ዘዳ 25÷5-10/ የወንድሙን የቀለዮጳን ሚስት
አግብቶ ማርያምን (ባውፍልያን) ወልዷል" የእናቱ እኅት የተባለችውም
ለዚህ ነው።ሕገ ኦሪቱ «አንድ ሰው ሚስት አግብቶ ልጅ ሳይወልድ ቢሞት
ወንድሙ ሚስቱን አግብቶ ልጅ ይውለድለት የሚወለደው በኵር ልጅ
በሞተው በወንድሙ ስም ይጠራ» ስለሚል ኢያቄም ከቀለዮጳ ሚስት የወለዳት
(ርያም (ባውፍልያ) የቀለዮጳ ልጅ ትባላለች። እርሷም የዮሐንስና የያዕቆብ
እናት ናት" መምህር ሃይማኖት ሥርዓተ ትምህርት ለምሂር ወአስተምህሮ
በተባለው መጻፋቸው «ቅሥራ ኢያቄምን፣ ኒቆዲሞስን፣ ቀለዮጳን ወልዷል»
በማለት ቀለዮጳ የኢያቄም ወንድም መሆኑን ገልጠዋል። ኢያቄም ከቀለዮጳ
ሚስት የወለዳት ሴት ልጅም ስሟ ባውፍልያ እንደ ነበረ እና በኋላ ባሏ
ዘብዴዎስ ማርያም ብሎ እንደ ሰየማት ያስረዳሉ።
አንድምታው ትርጓሜያችንም ሐና ከሞተች በኋላ የቀለዮጳን ሚስት
ኣግብቶ ወልዷታል» ይላል።
እናቱን-አንቺ ሴት እነሆ ልጅሽ አላት/ቊ26 ከዛሬ ጀምሮ ዮሐንስ
ይታዘዝሽ፣ ያገልግልሽ፣ ይርዳሽ ማለቱ ነው። ዮሐንስንም «እነኋት እናትህ
ኣለው» ትምከርህ ታጽናህ ታረጋጋህ ሲለው ነው" ለዮሐንስ የተነፃረው ቃል
የጸጋ ልጆች አደረገን። «እነኋት እናትህ ባለው ጊዜም እነኋት እናታችሁ
ላሁላችንም ነው «እነሆ ልጅሽ ሲል እነሆ ልጆችሽ ብሎ የድንግል ማርያም
ማለቱ ነው። ድንግል ማርያምን እናት አድርጎ ሰጠን" ዮሐንስ ይህን ጸጋ
ገኘው ከኢየሱስ ክርስቶስ መስቀል ሥር ነው" በመስቀሉ ሥር የሚገኙ
ምእመናን ሁሉ የድንግል ማርያም ልጆች ናቸው"
ጌታችን እናቱን ለዮሐንስ መስጠቱ በሦስት መመዘኛዎች ነው።
1ኛ ጌታችን የመስቀል ላይ መከራዎችን ሲቀበል ዮሐንስ ከድንግል
ማርያም ጋር ከመስቀሉ ሥር በመገኘቱ ነው። በዕለl ፈተና በዕለተ አርብ
ጌታችንን እስከ ቀራንዮ የተከተለው ዮሐንስ ብቻ ነው። ዮሐንስ በአካል
ባይሰቀልም ህሊናው ግን ከጌታችን ጋር ተሰቅሎ ነበር። በአገልግሎት ዘመኑ
ሁሉ ህሊናውን ከመስቀል አላወረደም። የአንድምታ ትርጓሜ መተርጕማን
«ዮሐንስ ሞተ ወልደ እግዚአብሔርን እያሰበ ሰባ ዘመን ሙሉ ሲያነባ ኖሮአል
ብለዋል።
2ኛ ጌታችን ከሌሎች ደቀመዛሙርት በተለየ ሁኔታ የሚወደው
ደቀመዝሙር በመሆኑ ነው።ዮሐንስ በኢየሱስ ክርስቶስ ደረት ላይ ለመጠጋት
የበቃ ደቀ መዝሙር ነው/ዮሐ 13፥ 23፡24/። እስከ ዕለተ ምጽhት ጌታችን
ዳግመኛ እስኪመጣ ድረስ ሞትን ሳያይ እንዲቆይ የተነገረለት ልዩ ደቀ
መዝሙር ነው/ማቴ 16፥ 28 ዮሐ 21*22/።/በመጀመሪያው ቃል ነበረ ብሎ
የወልደ እግዚአብሔርን ቀዳማዊነት የተናገረ ምሥጢረ ሥላሴ የተገለጠለት
ደቀ መዝሙር ነው። እስከ ዕለተ ምጽአት የሚሆነውን፣ የሚደረገውን
የእግዚአብሔርን ምሥጢር ያየ ባለ ራእይ ነው። እነዚህ ሁሉ ዮሐንስ
ከሌሎች ደቀመዛሙርት የሚለይባቸው ነገሮች ናቸው።
3ኛ ዮሐንስ ንጹሕ ድንግል በመሆኑ ነው። ዮሐንስ ወንጌላዊ በንጽሕና
በድንግልና የኖረ ሐዋርያ ነው። የአዳምን ሥጋ ከነባሕርዩ የለበሰ ሰብአዊ
ፍጡር ሲሆን ሀብተ ንጽሕና፣ ሀብተ ድንግልና የተሰጠው ምድራዊ መልአክ
ነው።
የአንድምታ ተርጓምያን ጌታችን የደቀ መዛሙርቱን እግር ሲያጥብ
የታጠቀውን ማበሻ ጨርቅ /ዮሐ 13፥4/ ለዮሐንስ ወንጌላዊ ሰጥቶታል።
ዮሐንስ ጌታችን በታጠቀበት መታጠቂያ ቢታጠቅ ሕገ ሥጋ ጠፍቶለታል።
ፍቁረ እግዚእ /ጌታ የሚወደው ደቀ መዝሙር/ የተባለውም በዚህ ምክንያት
ነው» ብለዋል።
ሕገ ሥጋ ማለት ሥጋዊ ፈቃድ፣ ሥጋዊ ፍላጎት ጠፋለት ማለት ነው
/ዮሐንስ 13፥12 ላይ በአንድምታው የታተተውን ይመልከቱ/።
ቅዱስ ያሬድም «ድንግል ዮሐንስ በጌታው መታጠቂያ ታጠቀ።
በእጁ የወንጌልን ቃላት ሲጽፍ የተሠወሩ ነገሮችን ይናገራል፣ ሰማዮችንም
ይመለከታል» ብሏል።
hዚህ በኋላ ዮሐንስ በንጽሕናው በድንግልናው በተፈጥሮአቸው ሥጋዊ
ባሕርይ እንደሌላቸው እንደ መላእክት መሆን ችሏል"
ቅዱስ ያሬድ ስለ ዮሐንስ ንጽሕና ድንግልና የሚከተሉትንም
ዘምሯል" «ምሥጢረ ኅቡአ ዮሐንስ ለበወ ርእየ ኀዋኀወ ሰማያት ርኅወ።
በንጽሕ ከመ መላእክት ተሠርገወ። ወእመዊት ከማሆሙ ሐይወ» -ዮሐንስ
ተሠወረውን ምሥጢር ተረዳ" የሰማዮችን ደጃፍም ተከፍቶ አየ። እንደ
መላእክት በንጽሕና ተሸለመ። ከሞትም እንደ እነርሱ ሕያው ሆነ።
«ታስተምህር ለነ ሰአልናከ፡ ዮሐንስ ወንጌላዊ ምሥጢረ መለኮት
ርኢከ ንጽሐ መላእክት ለበስከ እንዘ ሀሎከ በሥጋከ፡ ወበእንተዝ ከመ
መላእክት ሐዮከ» -ወንጌላዊ ዮሐንስ ሆይ ትማልድልን ዘንድ ለመንህ።
የመለኮትን ምሥጢር አየህ። በሥጋህ ሳለህ የመላእክትን ንጽሕና ለበስህ።
ስለዚህም እንደ መላእክት ሕያው ሆንህ» ብሏል /ድጓ ገጽ 192/።
ቅዱስ ያሬድ ዮሐንስ ወንጌላዊ በንጽሕናው ከመላእክት ጋር
እንደሚተባበርና መላእክትን እንደሚመስል እያመሠጠረ ዘምሯል። ወመልአክ
ምድራዊ /ምድራዊ መልአክ/ ብሎታል ዮሐንስን።
ጌታችን መድኃኒታችን ኢየሱስ ክርስቶስም ዮሐንስ ወንጌላዊን
ስሞታል። የዮሐንስ ደቀመዝሙር አብሮኮራ «ጌታችን ዮሐንስን ሲስመው
በሰማይ በአርያም ተመለከትኩ» ብሏል» ይላል ቅዱስ ያሬድ።
እርሱም /ቅዱስ ያሬድ/ በድርሰቱ «ዮሐንስ ዜናዊ ፄወ መለኮት
እምልስሑ ቀሰሞs እስመ በአፉሁ መድኅን ሰአሞ» -የወንጌልን ቃል የሚናገር
ዮሐንስን የመለኮት ጨው ከአልጫነቱ አጣፈጠው መድኃኒት ክርስቶስ በአፉ
ስሞታልና» ብሏል።
የመልክአ ኢየሱስ ደራሲም «ሰላም ለአፉከ ለዮሐንስ ዘሰአሞs ንጽሐ
ሕሊናሁ ወልቡ ለዓይነ ፍትወትከ ሶበ አደሞ"- የልቡናውና የሕሊናው ንጽሕና
የፍቅርህን ዓይን ደስ ባሰኘው ጊዜ ዮሐንስን ለሳመው ለአፍህ ሰላምታ ይገባል»
በማለት ዮሐንስን ለሳመው ለኢየሱስ ክርስቶስ ሰላምታ ይሰጣል" ደራሲው
«ጌታችን ዮሐንስን የሳመው ንጽሕናው ደስ ስላሰኘው ነው» ብሏል።
ቅዱስ ያሬድ እመቤታችን ቅድስት ድንግል ማርያምን በንጽሕናዋ
0ድንግልናዋ በቅድስናዋ «እኅተ መላXክት/የመላXክት እኅት/» ብሏታል።
ዮሐንስ ወልደ ነጐድጓድንም «መላXክት ያመሰግኑሃል በንጽሕና ከእነሱ ጋር
አንድ ሁነሃልና» ብሎታል። ከድንግል ማርያም ቀጥሎ ስለ ንጽሕናው፣ ስለ
ድንግልናው በስፋት የተነገረለት ዮሐንስ ወልደ ነጐድጓድ ነው።
ዮሐንስ በራእዩ ለተገለጠለት መልአክ ይሰግድ ዘንድ በእግሩ ፊት
በተደፋ ጊዜ መልአኩ እንዳታደርገው ተጠንቀቅ ብሎታል/ ራእ19፥9:10/።
መልአኩ ዮሐንስን እንዳይሰግድለት ስለምን ከለከለው? ዮሐንስ በንጽሕናው፣
በቅድስናው መልአኩ ከደረሰበት መአርግ /ደረጃ/ ስለ ደረሰ ነው" የዮሐንስ
ክብር ይገለጥ ዘንድ ከለከለው።
ዮሐንስ በንጽሕናው በድንግልናው ወንድሞቹን ሐዋርያትን አልፎ
ከመላእክት ደረጃ የደረሰ ስለሆነ ጌታችን እናቱን ቅድስት ድንግል ማርያምን
እነኋት እናትህ ብሎ አደራ ሰጠው።
ደቀ መዝሙሩ ወደ ቤቱ ወሰዳት/ቊ27 እመቤታችን ቅድስት ድንግል
ማርያምን እንዲያገለግል ተመርጦአልና ወደቤቱ ወሰዳት። እመቤታችን
ጌታችን ከሞተ በኋላ አሥራ አምስት ዓመት በዮሐንስ ቤት እንደ ኖረች
በውዳሴ ማርያም አንድምታ ትርጓሜያችን ላይ የሚገኘው ትውፊታዊ ታሪክ
ይነግረናል።
ኢየሱስም ሆምጣጤውን ከተቀበለ በኋላ ተፈጸመ አለ / ቊ30
አራቱም የወንጌል ጸሐፊዎች ጌታችን ሆምጣጤ መጠጣቱን መዝግበዋል
/ማቴ 27፥48 ማር 15፥36 ሉቃ 23፥36/። ነቢዩ ዳዊት «ለጌታችን ሆምጣጤ
እንደሚሰጡት «ለመብሌ ሐሞት ሰጡኝ ለጥማቴም ሆምጣጤ አጠጡኝ» /
መዝ 68፥21/ ብሎ ተንብዮ ነበር። በሓሞት የተደባለቀ የወይን ጠጅ ሊጠጣ
አቀረቡለት /ማቴ 27፥34/።
ሐሞት፡- መራራ ነው። የሐሞት ምረት እንደ እሬት ስለሆነ ከእሬት
ጋር ይነገራል «ሐሞትና እሬት የሚያበቅል ሥር አይሁንባችሁ /ዘዳ
29 * 18/% ፍሬያቸው ሐሞት ነው ዘለላውም መራራ ነው /ዘዳ 32፥32/፣
«መከራዬንና ችግሬን እሬትንና ሐሞትን አስብ /ሰቆ. ኤር. 3፥19/፣ «ፍርድን
ወደ ሐሞት የጽድቅንም ፍሬ ወደ እሬት የለወጣችሁ» /አሞ 6፥12-13/
እንዲል። እግዚአብሔር እስራኤላውያንን በኃጢአታቸው ሊቀጣቸው ስለ
ፈለገ «እነሆ»ይህን ሕዝብ እሬትን አበለዋለሁ የሐሞትንም ውኃ አጠጣዋለሁ
/ኤር 9፥15፡23፥15/ ብሎ ተናግሮ ነበር።
ሆምጣጤ፡- ሰሎሞን ሆምጣጤ ጥርስን እንደሚጎዳ ይናገራል /ምሳ
10፡26/። ጌታችን የሐሞትን ውኃና ሆምጣጤውን ከተቀበለና ከጠጣ በኋላ
ተፈጸመ የሚል ቃል ተናግሮአል" በነቢይ የተነገረው ትንቢታዊ ቃል
ተፈጸመ ማለቱ ነው።
ራሱንም አዘንብሎ ነፍሱን አሳልፎ ሰጠ /ቊ30 አራቱም የወንጌል
ጸሐፊዎች ኢየሱስ ክርስቶስ በመስቀል ላይ መሞቱን፣ ነፍሱን ከሥጋው
መለየቱን መዝግበዋል /ማቴ 27'50 ማር 15፡37/ ሉቃስም ከሦስቱ
ለየት ባለ ሁኔታ «አባት ሆይ ነፍሴን በእጅህ አደራ እሰጣለሁ» ማለቱን
መዝግቦአል /ሉቃ 23፡46/" መድኃኒታችን ኢየሱስ ክርስቶስ በአምላካዊ
ሥልጣኑ ነፍሱን ከሥጋው እንደሚለያት «ነፍሴን ደግሞ አነሣት ዘንድ
አኖራለሁና» እኔ በፈቃዴ አኖራታለሁ እንጂ ከእኔ ማንም አLወስዳትም» /
ሐ 10 17:18/' ብሎ ነበር" አሁንም በሥልጣኑ ነፍሱን ከሥጋው ለያት
እንጂ ማንም አልወሰዳትም። «አባት ሆይ ነፍሴን በእጅህ አደራ እሰጣለሁ»
ማለቱ- የእኛ ነፍስ ከሥጋችን ስትለይ በእግዚአብሔር እጅ የምትያዝ
መሆንዋን ለመግለጽ ነው። ሥጋችን ወደ መቃብር ሲወርድ ነፍሳችን ወደ
እግዚአብሔር እንደምትሄድ ሲነግረን ነው።
ጌታችን ከመስቀል ስለ መውረዱ
ንባብ- አይሁድም የማዘጋጀት ቀን ስለ ሆነ ያ. ሰንበት ትልቅ ነበረና
ሥጋቸው በሰንበት በመስቀል ላይ እንዳይኖር ጭናቸውን ሰብረው እንዲያወርዱአቸው
ጲላጦስን ለመኑት ጭፍሮችም መጥተው የፊተኛውን ጭን ከእርሱም ጋር የተሰቀለውን
የሌላውን ጭን ሰበሩ። ወደ ኢየሱስ በመጡ ጊዜ ግን እርሱ ፈጽሞ እንደሞተ አይተው
ጭኑን አልሰበሩም። ነገር ግን ከጭፍሮች አንዱ ጎኑን በጦር ወጋው : ወዲያውም
ደምና ውኃ ወጣ" ያየውም መስክሮአል ምስክሩም እውነት ነው። እናንተም ደግሞ
ታምኑ ዘንድ እርሱ እውነት እንዲናገር ያውቃል። ይህ የሆነ- ከእርሱ አጥንት
አይሰበርም የሚል የመጽሐፉ ቃል እንዲፈጸም ነው። ደግሞም ሌላው መጽሐፍ፡የወጉትን ያዩታል ይላል/ቍ 31-37/#
የማዘጋጀት ቀን /ቊ31 አይሁድ በአዓለ ፋሲካቸውን ለማክበር
የሚያዘጋጁበት ቀን ነበር /ም 19፥14/። አይሁድ በሰንበት ቀን የሞተ ሰው
አይቀብሩም። ስለሆነም የተሰቀሉት ሰዎች ዐርብ ማታ ሰንበት ሳይገባ ሊቀበሩ
ይገባል በማለት ጭናቸውን ሰብረው እንዲያወርዱአቸው ጲላጦስን ለመኑ።
ጭናቸውን የሚሰብሩአቸው ፈጥነው እንዲሞቱ ነው። ሁለቱ ክፉ አድራጊዎች
ጭናቸውን ተሰብረው ሞቱ።
ያ ሰንበት ትልቅ ነበረና/ቊ31ያ ሰንበት ከሌሎች ሰንበቶች የተለየ
ሰንበት ነበር" ልዩ የሚያደርገው በሰንበት ላይ በዓለ ፋሲካ ተደርቦ ስለሚከበር
ነው።ጌታችን የተሰቀለበት ሳምንት አይሁድ በዓለ ፋሲካን የሚያከብሩበት
ሳምንት ነበርና።
እርሱ ፈጽሞ እንደሞተ አይተው ጭኑን አልሰበሩም /ቊ33 ጌታችን
ከሁለቱ ክፉ አድራጊዎች በፊት ስለሞተ ጭኑን አልሰበሩም።ዮሐንስ «ይህ
የሆነ- ከእርሱ አጥንት አይሰበርም- የሚል የመጽሐፉ ቃል እንዲፈጸም
ነው» ብሏል" አስራኤላውያን የፋሲካን በግ ሲበሉ አጥንቱን እንዳይሰብሩ
ታዘዋል /ዘጸ 12'33-51/" የፋሲካው በግ የኢየሱስ ክርስቶስ ምሳሌ ነው
«አጥንትም አትስበሩበት» /ዘጸ 1246/ ተብለው መታዘዛቸውም የኢየሱስ
ክርስቶስ አጥንት በመስቀል ላይ እንደማይሰበር ለማመልከት ነው።
ከጭፍሮች አንዱ
ጎኑን በጦር ወው /ቊ34 ዮሐንስ በጦር ስለ
መወጋቱም የተነገረውን ትንቢት ደግሞም ሌላው መጽሐፍ የወጉትን
ያዩታል ይላል» በማለት አስረድቷል። ትንቢቱን የተናገረው ዘካርያስ ነበር /
ዘካ 12፡10/።
የግእዝ በግእዝ ትርጓሜ ሐራዊ በጦር የወጋው በእርሱ ዘንድ መሞቱ
እንዲታወቅ ነው» ይላል።
ወዲያውም ደምና ውኃ ወጣ/ቊ34 ውኃው የምንጠመቅበት ነው።
ደሙ የምንጠጣው ነው። የአንድምታ ተርጓምያን አወራረዱን ሲገልጹ
እንደ ለ. ፊደል ከላይ አንድ ሆኖ ከታች እየራሱ ወርዷል ይላሉ። ሙሴ
ዓለቱን መትቶ ውኃ አፍልቆ እስራኤላውያንን አጠጥቷቸዋል /ዘጸ17፡5፡
6/። ይህንም ሐዋርያው ቅዱስ ጳውሎስ ሲተረጕም «ሁሉም ያን መንፈሳዊ
መጠጥ ጠጡ ይከተላቸው ከነበረው ከመንፈሳዊ ድንጋይ ጠጥተዋልና ያም
ድንጋይ ክርስቶስ ነበረ» /1ኛ ቆሮ 10፥4 ብሏል/። ሙሴ በብትር ሲመታው
ውኃ ያፈለቀው ድንጋይ በሐራዊ /ጭፍራ/ ጦር ሲወጋ ውኃና ደም ያፈለቀው
የኢየሱስ ክርስቶስ ጎን ምሳሌ ነበር።
የግእዝ በግእዝ ትርጓሜ «ውኃ ስለ ሁለተኛዋ ልደት ምልክት ነው።
ደምም የምሥጢር ምልክት ነው» ይላል።
ሳዊሮስ ዘእስሙናይንም እንዲህ ይላል፡- ጌታችን ሞቶ ሳለ ጎኑን በጦር
መወጋቱ አዳም ተኝቶ ሳለ "ጎኑ ሔዋን መፈጠሯን ያመለክታል። አዳም
ተኝቶ ሳለ እግዚአብሔር ከአዳም ጎን አንድ አጥንት ወስዶ ሔዋንን ፈጠራት
/ዘፍ2 ÷21-25/ አዳምም በሔዋን ተሳስቶ የፈጣሪውን ሕግ ተላለፈና ሞት
ተፈረደበት# ጌታችን ሞቶ ሳለ በጦር ከተወጋው ጎኑ በፈሰሱት ደምና ውኃ
ተኝቶ ሳለ ከጎኑ በተፈጠረች ሔዋን የተሳሳተ አዳምን አዳነው /መጽሐፈ
ሳዊሮስ በብርዕ የተጻፈ ገጽ 43/።
ሰው ከሞተ በኋላ በጦር ቢወጋ ደም ሊወጣው አይችልም። የጌታችን
ጐን ግን በጦር በተወጋ ጊዜ ደመና ወኃን አወጣ" መጽሐፈ ባሕርይ ይኸን
ሲያብራራ «የጌታችን ጐን በጦር በተወጋ ጊዜ ደምና ውኃን ማውጣቱ በሥጋው
ሲሞት በመለኮቱ ሕያው ስለሆነ ነው። መለኮቱ ከሥጋው አልተለየምና»
ይላል /መጽሐፈ ባሕርይ አንቀጽ 9"
ያየውም መስክሮአል ምስክሩም እውነት ነው/ቊ35 ዮሐንስ
ይህን ቃል ስለራሱ ይናገራል" ያየና ያየውን የመሰከረ እርሱ ነውና።
የግእዝ በግእዝ ተርጓሚም «በዚህም ደምና ውኃ ለእርሱ ብቻ ነው
እንጂ ለእያንዳንዱ እንዳልተገለጡላቸው አመለከተ» ይላል።ከጌታችን ጎን
ደምና ውኃ ሲወጡ ያየ ዮሐንስ ብቻ ነው እንጂ አይሁድ አላዩትም ነው
የሚለን መተርጕሙ።
ማንም ገና ያልተቀ0ረበት አዲስ መቃብር ነበረ ቍ 42
መቀበሩ ስለ ሀለት ነገ ነወ"
0አዲስ መ'ብ
1ኛ ጌችን አዲስ ሕግ አዲስ ሥዓት ሰራሁላችሁ ሲለን ነው።
2ኛ ሌላ ሰው በተቀበረበት መብ ተቀብሮ ቢሆን እንደ ኤልሣዕ
ያለ ደግ ሰው ከተቀበረበት መቃብር ተቀብሮ አስነሣው እንጂ ባራሱ
ሥልጣን አልተነም ይሌት ነበርና" አይሁድ ምክንያት እንጻያıኘ ማንም
ባልተቀበረበት በአዲስ መቃብር ተቀበረ" ሌቃስ ከዓለት በወቀረው በአዲሱ
መቃብርም አኖረው» ይላል /ም23 ፡ 53/" ዮሴፍ አርማትያስ ከምትባል
ከተማ የሚኖር ሰው ሲሆን ጌታችን በተሰቀለ0ት በቀራንዮ አባቢ ቦታ
ገዝቶ መቃብር ኣሠርቶ ነበር" ለራሱ ባዘጋጀው መቃብር ጌታችንን ቀበረው
ብለዋል የአንድምታ ተርጓምያን"
አይሻዳድ «ጌታችን እንደሚገደልና እንደሚቀበር ነቢዩ ኢሳይያስ
«ከክፉዎችም ጋር መቃብሩን አደረጉ ከባለጠጎችም ጋር በሞቱ» /ኢሳ 53 ፡ 9/
ብሎ ተምብዮ ነበር ይልና ተርጓምያኑ ለዚህ የትንቢት ቃል የሰጧቸውን
ትርጕሞች ይዘረዝራል"
1ኛ ኃጢአተኞች አይሁድ የጲላጦስ ሰዎች መናፍቃን እሱን
ለመግደል ምክንያት ሆኑ በሃይማኖት ባለ ጸጋ የሆኑ ምእመናን በሞቱ ደስ
ተሽኙ ብለው የተረጕሙ አሉ"
2ኛ አላውያን ስሑታን ጌታችንን ለማስገደል አሳልፈው ሰጡት
ባዕለጸጎች ዮሴፍና ኒቆዲሞስ በሽቱ በመገነዝ ሞቱን አከበሩ ብለው
የተረጐሙም አሉ"
3ኛ አላዊ ጲላጦስ እሱን ለማስገደል ምክንያት ሆነ ባዕለ ጸጋ ዮሴፍ
ግን በተክል ቦታ መቃብርን ሰጠው ብለው የተረጐሙም አሉ» ይላል።
qዊሮስ ዘእስሙናይን የመሰላቸው ምሳሌዎች
አብርሃም፣ይስሓቅና ያዕቆብ የአዳምና የሔዋን ምሳሌ ናቸው።
አብርሃም፣ ይስሐቅና ያዕቆብ የሰው ሁሉ ወላጆች ናቸው። አብርሃም ይስሐቅና
ያዕቆብ በከነአን በር በድንኳን እንደኖሩ አዳምና ሔዋንም በሰማያዊት በር
በነት ኑረዋል።
* ከነአን የመንግሥተ ሰማያት ምሳሌ ናትና
* እስራኤል ከምድረ በዳ/ገዳም/ ወደ ከነአን እንደገቡ
- ነትም በምድርና በሰማይ መካከል ናትና ከገነት ወደ ሰማይ መውጣት
ይደረጋል።
* ምድረ ግብፅም የዚህ ዓለም ምሳሌ ናት።
ፈርዖንና ሠራዊቱ የዚህ ዓለም ገዢ የዲያብሎስና የሠራዊቱ ምሳሌ
ናችው።
* እነ ፈርዖን ሕፃናትን ሲያሰጥሙበት የነበረው ወንዝ የዲያብሎስ ሠራዊት
ሰውን ሁሉ የሚያሰጥሙበት የሲኦል ምሳሌ ነው።
♦ ግምቡና ጡቡ /ግንፉል/ ሰይጣን የሚወደው ሥጋዊ ሥራ ነው።
♦ ሙሴ የክርስቶስ ምሳሌ ነው።
♦ በግብፅ ያረዱት በግ ጌታችን በስቅለቱ ያፈሰሰው የደሙ ምሳሌ ነው።
♦ የሙሴ ብትር የዕፀ መስቀሉ ምሳሌ ነው።
* የኤርትራ ባሕር የሲኦል ምሳሌ ነው።
* ገዳምና ድንኳን የገነት ምሳሌ ናቸው።
♦ የነዌ ልጅ ኢያሱ የመንፈስ ቅዱስ ምሳሌ ነው።
✵ የርዳኖስ ወንዝ የክርስትና ጥምቀት ምሳሌ ነው።
* እስራኤል ከግብፅ ከወጡ በኋላ በምድረ በዳ 40 አመት መቆየታቸው
ጌታችን ከተነሣ በኋላ 40 ቀን በምድር ላይ የመቆየቱ ምሳሌ ነው።
* የነዌ ልጅ ኢያሱ የከነአንን ምድር ያካፈላቸው አሥራ ሁለቱ ነገድ
መንፈስ ቅዱስ በእጣ ይህን ዓለም ያካፈላቸው የአሥራ ሁለቱ ሐዋርያት
ምሳሌ ናቸው።
* እግዚአብሔር አብርሃምን፣ ይስሐቅንና ያዕቆብን በከነአን ምድረ በዳ
አስቀመጣቸው አኅደሮሙ/። የከነአንን ምድር እንደሚያወርሳቸው
ቃልኪዳን ሰጣቸው። በቍጥር ጥቂት ስለሆኑ የከነአንን ምድር መውረስ
ስለማይችሉ ወደ ግብፅ እንዲወርዱና እንዲበዙ ምክንያት አደረገላቸው:
ዲያብሎስ የወደቀባት መንግሥተ ሰማያትን
ኣዳምና ሔዋንንም
ያወርሳቸው ዘንድ በገነት አስቀመጣቸው /አኅድሮሙ/ አዳምና ሔዋን
መንግሥተ ሰማያትን ለመውረስ በቍጥር ጥቂት ስለሆኑ እልፍ አእላፋት
የነበሩበትን መውረስ ስለማይችሉ ወደዚህ ዓለም መምጣት ምክንያት
ሆናቸውና ተባዙ።
♦ ፈርዖንና ሠራዊቱ እስራኤልን በባርነት እንዳስገደዷቸው ዲያብሎስና
ሥራቸውን
ሠራዊቱም የኣዳምን ልጆች ኃላፊ በሆነ ሥራቸው በአምልኮተ ጣዖት
በሥራይ በጥንቆላ በሌሎች የሰይጣን ሥራዎች አስገደዱአቸው።
* ፈርዖን ሠራዊቱ የእስራኤልን ልጆች እንዲጠብቋቸውና
እንዲያሠሯቸው እንዳደረገ ዲያብሎስም ለእያንዳንዳቸው የአዳም
ልጆች ከሠራዊቱ መንፈስ ርኩስን እየላከ ሥጋዊ ሥራን እንዲያሠራው
ያደርጋል።
♦ የፈርፆን ሠራዊት ከእስራኤል ልጆች ወንድ ወንዱን በወንዝ ያሰጥሙ
እንደነበር የዲያብሎስ ሠራዊትም ከአዳም ልጆች የሚሞተውን በሲኦል
ያሰጥማሉ። ያልበደሉ ጻድቃንን ሕፃናትን ያለኃጢአት ያሰጥሙ ነበር።
* እግዚአብሔር እስራኤልን ከፈርዖን ባርነት ነፃ ያወጣቸው ዘንድና
ያድናቸው ዘንድ ወደ ከነአን ምድርም ያወጣቸው ዘንድ የከነአንን
ምድርም ይወርሱ ዘንድ ከእስራኤል ልጆች አንዱን ሙሴን ላከ። ሙሴን
እንደላከ እንዲሁ እግዚአብሔር አንድ ልጁን ልኮ ከአዳም ልጆች ሥጋን
ለብሶ ሰው ሆኖ ከዲያብሎስና ከሠራዊቱ አዳናቸው። ከባርነትም ነፃ
አወጣቸው። መንግሥተ ሰማያትን ይወርሱ ዘንድም አወጣቸው።
❖ ሙሴ የእስራኤል ወደ ከነአን መውጣታቸውን ከፈርዖን እንደ ሰወረ
እንዲሁ ክርስቶስ የአዳም ልጆች ወደ መንግሥተ ሰማያት መውጣታቸውን
ከዲያብሎስ ሠወረ። መለኮቱን አልገለጠለትም በሥጋ ሠወረ እንጂ።
ሙሴ ፈርዖንንና ሠራዊቱን እንደመታ እግዚአብሔርም ኃይሉን እስኪገልጥ
ድረስ ልቡን እንዳፀናው ክርስቶስም ዲያብሎስን መታው እስከማያውቀው
ድረስም ልቡን አደነደነው መለኮቱን ከዲያብሎስ ይሠውር ዘንድ ደካማውን
የሰውን ሥራ ሠራ።
❖ እስራኤል በጉን ባረዱበት ሌሊት ጧት ከፈርዖንና ከሠራዊቱ እንደዳኑ
ከጽኑዕ ባርነትም ነፃ እንደ ወጡ እንዲሁ የአዳም ልጆች ኢየሱስ ክርስቶስን
ሥጋውንና ደሙን ለደቀመዛሙርቱ በሰጠበት ሌሊት ጧት ከዲያብሎስና
ከሠራዊቱ ዳኑ ማሕየዊ በሚሆን በመስቀሉም ከጽኑ ባርነት ነፃ ወጡ።
● እስራኤል በጉን ያረዱበት ዕለት ፍስሕ ተብሏል ትርጓሜውም ፍልሰት
ማለት ነው። ይኸውም እስራኤል ከግብፅ ምድርና ከፈርዖን መንግሥት
የፈለሱበት ዕለት ነው። እንዲሁም በዕለተ ዓርብ በሚያዚያ 15 ቀን
እግዚአብሔር የአዳምን ልጆች ከሲኦልና ከዲያብሎስ መንግሥት
አፈለሳቸው።
♦ ሙሴ በበትሩ ባሕርን መትቶ ፈርዖንና ሠራዊቱን አስጥሞአቸዋል።
ዲያብሎስንና
ሠራዊቱን በመስቀል
መትቶ በሲኦል
ጌታችንም
አስጥሟቸዋል
እግዚአብሔር እስራኤልን ከግብፅ ከፈርዖን መንግሥት እንዳወጣቸው
ጻድቃንንም ከሲኦል ከዲያብሎስ መንግሥት አወጣቸው። ኃጥአንንም
በሞቱ በደሙ ገንዘብ አደረጋቸው።
* እግዚአብሔር እስራኤልን ባወጣቸው ጊዜ አባቶቻቸ አብርሃም፣
ይስሐቅና
ያዕቆብ በነበሩበት በገዳም በድንኳን አሳደራቸው እንጂ ወደ
ከነአን እንዳልወሰዳቸው።
ክርስቶስም የአዳምን ልጆች ከሲኦል ባወጣቸው ጊዜ ወደ መንግሥተ
ሰማያት አልወሰዳቸውም አባቶቻቸው አዳምና ሔዋን በነበሩበት ወደ
ነት ወሰዳቸው በውስጧም አሳደራቸው እንጂ።
● ሙሴ ከግብፅ ካወጣቸው ባሕረ ኤርትራን ካሻገራቸው ከእስራኤል ልጆች
ጋር በገዳም በድንኳን አርባ ዓመት እንደኖረ ክርስቶስም ከሲኦል ወደ ገነት
ካወጣቸው ከአዳም ልጆች ጋር ከትንሣኤው በኋላ አርባ ቀን ቆይቷል።
● የሙሴ ደቀ መዝሙር የነዌ ልጅ ኢያሱ ከአርባ ዓመት በኋላ ከግብፅ
ምድር የወጡትን ልጆች በከነአን ምድር እንዳነገሣቸው ለ12ቱ ነገድም
ምድረ ርስትን እንዳካፈላቸው እንዲሁ የክርስቶስ መንፈስ ቅዱስ
ጰራቅሊጦስ ከክርስቶስ ዕርገት በኋላ በሐዋርያት ላይ ወርዶ አረጋጋቸው:
ምድርን ለአሥራ ሁለቱ ሐዋርያት አካፈላቸው። በሰዎች ላይ በሚያድሩ
በአጋንንት ላይ ኃይለ መዊዕን /ማሸነፍን/ ሰጣቸው።
♦ ሙሴ የእስራኤልን ልጆች የዮርዳኖስን ወንዝ እንዳላሻገራቸው ሁልጊዜ
ከእርሱ ጋር የሚኖር ደቀ መዝሙሩ ኢያሱ አሻገራቸው እንጂ= እንዲሁም
ክርስቶስም ለአዳም ልጆች ወደ መንግሥተ ሰማያት የሚደርሱበትን
ጥምቀት አልሰጣቸውም። ከእርሱ ጋር የሚኖር የክርስቶስ መንፈስ
መንፈስ ቅዱስ ልጅነትን ሰጣቸው እንጂ።/ዓዲ ልጅነትን መንፈስ ቅዱስ
ሰጣቸው እንጂ ይኸውም የክርስቶስ መንፈስ ነው/
ይኸውም በእውነት የእስራኤል ልጆች ከሆኑት ከሐዋርያት ጋር ዘወትር
ይኖራል። ያረጋጋቸዋል ያጸናቸዋል። ሰማያዊት መንግሥቱን እስኪወርሱ
ድረስ በዲያብሎስ ሠራዊት ላይ ማሸነፍን ይሰጣቸዋል።
ወዳጄ ሆይ ይህ ትርጓሜ ክርስቶስ ከሲኦል ወደ ገነት ያወጣቸው
የኣዳምና የዘሩ ምሳሌ ሆነ በማለት ይመስላል ሳዊሮስ" መጽሐፈ ሳዊሮስ
0ብርዕ የተጻፈ ገጽ 53-57/።