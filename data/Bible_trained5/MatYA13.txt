ከዚህም በኋላ ኢየሱስ ከዲያብሎስ ይፈተን ዘንድ መንፈስ ወደ ምድረ በዳ
ወሰደው” (ማቴ.4:1)።
(፩) “ከዚህም በኋላ አለ። መቼ ሲል ነው? መንፈስ ቅዱስ በርግብ አምሳል
ከወረደ በኋላ፣ “በእርሱ ደስ የሚለኝ የምወደው ልጄ ይህ ነው” የሚለው
ድምፅ ከተሰማ በኋላ ሲል ነው። ዕፁብ ድንቅ የሚያሰኘውም ከዲያብሎስ
ይፈተን ዘንድ የወሰደው መንፈስ ቅዱስ መኾኑ ነው፤ “መንፈስ ወደ ምድረ
በዳ ወሰደው” ይላልና። ለስም አጠራሩ ክብር ይግባውና ጌታችን ያደረገውን
ኹሉ ያደረገው [ለካሣ ለቤዛነት ከመኾኑም ባለፈ] እኛን ለማስተማር ነውና
መንፈስ ቅዱስ ይወስደው ዘንድ እሺ በጄ አለ፤ ከዲያብሎስ ጋር ይዋጋ
ዘንድ ወደ ምድረ በዳ ኼደ።' ይኸውም [የሦስቱም አካላተ ሥላሴ ፈቃድ
አንድ ኾኖ ሳለ መንፈስ ቅዱስ መባሉም] የተጠመቁ ሰዎች ከተጠመቁ
በኋላ ታላላቅ ፈተናዎች ቢያጋጥሙአቸው ይኾናል ብለው ያልጠበቁት
ነገር እንደ ኾነ አስበው እንዳይደናገጡ ይልቁንም ኹሉንም በጽናት
ሊታገሡአቸው እንደሚገባ ሲያስተምረን ነው።
አዎን፥ ተጠምቀህ መንፈሳዊ የጦር ዕቃ መሣሪያን የታጠቅኸው ለዚህ ነውና
- እንዲሁ ያለ ምክንያት ሳይኾን እንድትጋደልበት ነውና። እግዚአብሔርም
ፈተናዎች በአንተ ላይ ሲመጡ የማይከለክላቸው ለዚህ ነውና፦
አንደኛ ከእንግዲህ ወዲህ ብርቱ መኾንህን እንድታውቅ፣
ኹለተኛ [በጥምቀት] በተሰጠህ መንፈሳዊ ሀብት ታላቅነት ሳትታበይ
በትሕትና እንድትጸናና ፈተናዎችም ይህን እንዲያስታውሱሀ
ሦስተኛ ያ ክፉው ጋኔን እንደ ከዳኸው ለጊዜው ስለማያምን በሚያደርስብ
ፈተና ስትዋጋው ከእርሱ ጋር መኾን ፍጹም መተውህንና መራቅህን
ርግጠኛ እንዲኾን
አራተኛ ብረት በእሳት ሲፈተን ይበልጥ እንደሚጠነክር አንተም በዚህ
መንገድ እንድትጠነክር፣
አምስተኛ የተሰጡህ መንፈሳዊ ሀብታት እንዳሉ በእርግጥ እንድታውቀው
ነው።
ታላቅ የኾነ (ሰማያዊ) ክብርን እንዳገኘህ ባይመለከት ኖሮ ዲያብሎስ
ባልፈተነህ ነበርና። ለዚህም ነው ለምሳሌ አዳምን ከመጀመሪያው አንሥቶ
የፈተነው፤ ታላቅ የኾነ ክብርን ተጎናጽፎ ተመልክቶታልና" ለዚህም ነው
ቀስቱን በኢዮብ ላይ ያነጣጠረው፤ በእግዚአ ኵሉ በእግዚአብሔር አክሊል
ደፍቶና ከብሮ ተመልክቶታልና።
ታዲያ፦ “ወደ ፈተና እንዳትገቡ ተግታችሁ ጸልዩ” ያለው ለምንድን ነው
(ማቴ.26፡41)? ጌታችን ኢየሱስ ክርስቶስ እንደ ሰውነቱ ከዲያብሎስ ይፈተን
ዘንድ መንፈስ እንደ “ወሰደው” እንጂ ራሱ እንደ ኼደ ያላሳየህም፥ በዚህ
ኣንጻር በምሥጢር አንተም ራስህ ወደ ፈተና ልትıባ እንደማይገባህ፣ ተገድደህ
ስትገባ ግን በዚያ ውስጥ ልትጸና እንደሚገባህ ያስረዳህ ዘንድ ነው" መንፈስ
ጌታችንን ሲወስደው ወዴት እንደ ወሰደውም ተመልከት። ወደ ከተማና ወደ
ሸንጎ አይደለም፤ የወሰደው ወደ ምድረ (ዳ (ወደ ገዳም) ነው እንጂ። ይኸውም
በመራቡ ብቻ ሳይኾን ከቦታውም አንጻር ዲያብሎስን ወደ ራሱ ሊያቀርበው
አስቦ ነው። ዲያብሎስ ሰዎችን የሚፈትናቸው ብቻቸውን እንደ ኾኑና እንደ
ተነጠሉ ሲመለከት ነውና" ሔዋንን የፈተናት ከባልዋ ከአዳም ለብቻ ባገኛት
ጊዜ ነውና። በአንድነትና በኅብረት ኾነን ሲመለከተን ለብቻችን የምንኾንበትን
ጊዜ ያህል ደፍሮ ጥቃቱን አይሰነዝርብንምና= ስለዚህ ለዲያብሎስ አሽክላዎች
የተጋለጥን እንዳንኾን ዘወትር [ከመንፈሳውያን ወንድሞቻችንና እኅቶቻችን፣
ከጌታችንና የጌታችን ከኾኑት ኹሉ ጋር] በአንድነት ልንጓዝ ይገባናል።
(፪) ዲያብሎስ፥ ጌታችንን በምድረ በዳ ብቻ ሳይኾን ወንጌላዊው ማርቆስ፦
“ከአራዊት ጋር ይኖር ነበር” እንዳለው የሰ መንገድ በሌለበት ለብቻው
ባገኘው ጊዜም፥ ያገኘውን አጋጣሚ ተጠቅሞ እንደ ምን ባለ ተንኰልና
ክፋት እንደ ቀረበው ተመልከት (ማር.1፡13)። ጌታችንን ለመፈተን የቀረበው
ጌታችን በጦመ ጊዜ አይደለምና፤ በተራበ ጊዜ ነው እንጂ" ይኸውም የጦም
ጥቅሙ እንደ ምን የበዛ እንደ ኾነ፣ ዲያብሎስን ድል ለመንሣት እደ
ምን ያለ ብርቱ ጋሻ እንደ ኾነ፣ እንደዚሁም ምእመናን ከተጠመቁ በኋላ
ለጦም እንጂ ለሥጋዊ ድሎት ለመብልና መጠጥ ሊያደ4 እንደማይገባቸው
እንድታውቅ ነው። ጌታችን እርሱ ጦም የማያስፈልገው [ይልቁንም ዕሴተ
ጦምን የሚከፍል] ኾኖ ሳለ የጦመውም ይህን ለእኛ አብነት ለመኾን ነው።
ስለዚህ ከጥምቀት በፊት የነበረው ኃጢአታችን የመጣው በስስት ስለ ነበረ፥
አንድ ባለ መድኃኒት አንድ የታመመ ሰውን ከመረመረ በኋላ ሕመሙን
ካመጣበት ምክንያት እንዲጠነቀቅ እንደሚያደርገው ኹሉ፡ ጌታችንም
እንደዚሁ ከጥምቀት በኋላ ጦምን ሠራ። አዳም ከገነት የወጣው በስስት ድል
ተነሥቶ ነበርና። በኖኅ ዘመን የነበረው የጥፋት ውኃ የመጣው በመብል
ምክንያት ነበርና" የሰዶም ሰዎች ላይ እሳትና ዲን የዘነበውም በመብል
ምክንያት ነበርና። ምንም እንኳን ጋለሞታነትም እንደ ነበረ የታወቀ ቢኾንም፥
የቅጣቶቹ ሥር የነበረው ግን ነቢዩ ሕዝቅኤል እንዲህ ሲል ይነግረናልና ፦
“እነሆ፥ የእኅትሽ የሰዶም ኃጢኣት ይህ ነበረ፦ ትዕቢት እንጀራን መጥገብ፣
መዝለልና ሥራ መፍታት” (ሕዝ.16፡49)= እስራኤላውያንም እጅግ ኃጢአትን
የፈጸሙት፦ “ስካርን ለመከተል በጥዋት ለሚማልዱ፥ የወይን ጠጅም
እስኪያቃጥላቸው እስከ ሌሊት ድረስ ለሚዘገዩ ወዮላቸው! መሰንቆና በገና
ከበሮና እምቢልታም የወይን ጠጅም በግብዣቸው ኣለ= የእግዚአብሔርን
ሥራ ግን አልተመለከቱም፤ እጁም ያደረገችውን አላስተዋሉም እንዲል
መጀመሪያ በመብልና በመጠጥ ድል ተነሥተው ነበርና (ኢሳ.5፡11-12)=
ጌታችን አርባ¨ ቀናት የጦመውም መድኃኒተ ነፍስ የምትኾነውን ጦም
ያሳየን ዘንድ ነው። "አርባ ቀን በላይ ግን አልጦመም። ይኸውም ተአምራቱ
ከሰው ሕሊና በላይ ስለሚኾንና ከዚህ መነሻነት ሰውነቱን (የሚራብ የሚጠማ
ባሕርያችንን መንሣቱን) እንዳይጠራጠሩት ነው። ኣርባ ቀን ቢጦም ግን
አይጠራጠሩትምና# እርሱን ተስፋ አድርገውና በእግዚአብሔር ኃይል
ተበረታትተው ሙሴና ኤልያስም የጦሙት አርባ አርባ ቀን ነበርና=
ጌታችንም ከአርባ ቀን በላይ ጦሞ ቢኾን ፍጹም ሰው መኾኑን ብዙዎች
በተጠራጠሩት ነበር።
አርባ ቀንና አርባ ሌሊት እንደ ጦመም፦ ግዚህም በኋላ ተራ (ቴ.42)=
ይኸውም ለአቅርቦተ ሰይጣንና በዚያ አንጻርም ሰይጣንን እንዴት መዋጋትና
ድል መንሣት እንደሚገባ በተግባር ያሳይ ዘንድ ነው= ይህም ትግል
የሚወዳደሩ ሰዎች እንደሚያደርጉት ነው። እነዚህ እንዴት መዋጋትና ድል
መንሣት እንዳለባቸው ተማሪዎቻቸውን ሲያሠለጥኑ ከሌሎች ሰዎች ጋር
ትግል ይገጥሙና ተጋጣሚዎቻቸውን እንዴት ማየትና ማጥቃት እንዳለባቸው
ያስተምሩአቸዋልና። እዚህም ላይ የኾነው ከዚህ ጋር ተመሳሳይ ነው= ከእርሱ
ርቆ የነበረውን ዲያብሎስን ሊያቀርበው ፈልጎ እንደ ተራበ አሳየው፤ ወደ
እርሱ እንዲቀርብም ጠበቀው" ጠብቆም አንዴ ኹለቴና ሦስቴ በቀላሉ ድል
ነሣው።
(፫) ነገር ግን ድሎቹን ፈጥነን በመናገራችን ልታገኙት የሚገባችሁን ጥቅም
(ትምህርት) እንዳናስቀርባችሁ ከመጀመሪያው ፈተና ጀምሮ አንድ በአንድ
በጥንቃቄ እንመልከታቸው"
ጌታችን ከራበው በኋላ፡ ታኝም ቀርቦ 'የእግዚአብሔር ልጅ hኾንህ* እነዚህ
ድንች እንራ እንዲኾኑ እዘዝ አለው” ይላል (ማቴ.43)“ ምክንያቱም
ዲያብሎስ ስቀድሞ፡ “በእርሱ ደስ የሚለኝ የምወደው ልጄ እርሱ ነው”
የሚለው ድምፅ ከላይ ከሰማይ ሲነገር ሰምቶ ነበር፡ መጥምቁ ዮሐንስም
ታላላቅና ገናና የኾኑ ምስክሮችን ስለ እርሱ ሲመሰክር አድምጦአል። ከዚህ
በኋላ ደግሞ መልሶ ሲርበው አይቶአል። በመኾኑም በዚህ ግራ ተጋብቶ
ነበር= እንደ ዕሩቅ ብእሲ እንዳይመለከተው ከሰማይ የተሰማው ድምፅና
የዮሐንስ ምስክርነት አለ። እንደ እግዚኣብሔር የባሕርይ ልጅ እንዳይቀበለው
ደግሞ ሲራብ አይቶአል# በመኾኑም በዚህ ግራ መጋባት ውስጥ ኾኖ
የማያውቀውን ለማወቅ አሻሚ በኾነ መንገድ (የሚጠይቅ መስሎ) ተናገረ።
መጀመሪያ ወደ ሔዋን ሲመጣ ውሸት ተናግሮ እውነት የኾነውን አውጣጥቶ
እንዳወቀው፥ እዚህ ላይም ስለ ምሥጢረ ሥጋዌና የመጣው ማን መኾኑን
ፈጽሞ ሳያውቅ ይህ ምሥጢር የኾነውንና የተሰወረውን ነገር በዚህ ሊያውቅ
አስቦ ጌታችንን የሚያጠምድበት መረብ ለማዘጋጀት ሞከረ። ኣዘጋጅቶስ ምን
አለው? “የእግዚአብሔር ልጅ ከኾንህ፥ እነዚህ ድንጋዮች እንጀራ እንዲኾኑ
እዘዝ=” “ርቦሃልና እነዚህ ድንጋዮች እንጀራ እንዲኾኑ እዘዝ” አላለውም።
የሚያመሰግን መስሎ እንዲያታልለው አስቦ “የእግዚአብሔር ልጅ ከኾንህ”
አለው እንጂ# ስለዚህ እየነቀፈው እንዳለ እንዳይመስልበት አስቦ ስለ ርሃቡ
አላነሣበትምs የሥጋዌውን ምሥጢር ስለማያውቅ እንዲህ ብሎ መናገ
ጌታችንን እንደ መንቀፍ አስቦታልና። በመኾኑም በብልሐትና በሚሽነግል
ቃል ስለ ክብሩ ብቻ ተናገረ።
ጌታችን ክርስቶስስ ምን ብሎ መለሰለት? የዲያብሎስን ትዕቢቱን ይንድበት
ዘንድ፣ በመራቡ ውስጥ ምንም ነውር ነቀፋ እንደሌለበት ወይም [ሰው ለኾነበት]
ለኪነ ጥበቡ የማይገባ' እንዳይደለ ያሳይ ዘንድ፣ ዲያብሎስ “ርቦሃልና” ሳይል
በዘዴ ያለፈውን ጌታችን እንዳወቀበት ግልፅ አደረገና፦ ሰው በእንጀራ ብቻ
አይኖርም አለው (ማቴ.4፡4) [ተጠበብሁ ባለው ዲያብሎስ ላይ ተጠበበበት።]
ስለዚህ ጌታችን ስለ መብል አስፈላጊነት በመናገር ጀመረ። ነገር ግን የክፉው
ጋኔን ተንኰል፣ ፈተናውን ከየት እንደ ጀመረ፣ ጥንቱን የተሰጠውን ጥበብም
እንዴት እንዳልረሳው ታስተውል ዘንድ እማልድሃለሁ። የመጀመሪያውን
ሰው አዳምን የጣለውና ስፍር ቍጥር የሌላቸውንም ውርደቶች ያከናነበው
በዚህ መንገድ ነበርና። እዚህም ላይ ተንኰሉን የሸመነው በዚያ በተመሳሳዩ
መንገድ - ይኸውም በስስት - ነበርና" አሁንም ቢኾን አንድ ሰው፥ ብዙ
አላዋቂዎች በመብል ምክንያት ተነሣስተው ስፍር ቍጥር የሌላቸው ክፉ
ክፉ ንግግሮችን ሲናገሩ ሊሰማ ይችላል። ጌታችን ክርስቶስ ግን በምግባር
የበለጸገ ሰው በስስትም ቢኾን ተገድዶ የማይገባ' ነገርን እንደማያደርግ ያሳይ
ዘንድ መጀመሪያ ተራበ ቀጥሎም ዲያብሎስ ያቀረበለትን ምክር ሳይቀበል
ቀረ። ይኸውም ዲያብሎስን በምንም ነገር ልንተባበረው እንደማይገባን
አብነት ይኾነን ዘንድ ነው። ስለዚህ የመጀመሪያው ሰው በመብል ድል
ተነሥቶ እግዚአብሔርን ስላሳዘነና ሕጉን ስለ ተላለፈ፥ አሁንም ጌታችን
ኢየሱስ ክርስቶስ እንዲህ ሲል አዘዘህ፦ “ዲያብሎስ የሚያዝዝህ ነገር ሕግን
እንድትተላለፍ ባይኾንም እንኳን አትታዘዘው።”
“ሕግን እንድትተላለፍ” ብዬ የምናገረውስ ለምንድን ነው? “እንዲያውም
አጋንንት የሚጠቅም ነገር ቢነግሩህም እንኳን አትታዘዛቸው” [ይላል ጌታችን]።
ለምሳሌ አጋንንት የእግዚአብሔር ልጅ መኾኑን ሲመሰክሩ ዝም እንዲሉ
አዝዞአቸዋል። ተወዳጅ ጳውሎስም ከዚህ ጋር ተመሳሳይ በኾነ መንገድ
አሰምቶ ገሥጾአቸዋል (ሐዋ.16፡18)። ይናገሩት የነበረው ነገር ጠቃሚ የነበረ
ቢኾንም እንኳን፥ “የመዳንን መንገድ የሚነግሩአችሁ እነዚህ ሰዎች የልዑል
አምላክ ባሪያዎች ናቸው” እያሉ ስለ ሰው ልጆች ድኀነት ቢሰብኩም እንኳን
አስወጣቸው። ዝም አሰኛቸው። ስለዚህ እዚህ ላይም [መብል በራሱ ነውር
ባይኾንም] ጌታችን ክርስቶስ፥ ዲያብሎስ የተናገረውን ነገር አላደረገም።
ታዲያ ምን አለው? “ሰው በእንጀራ ብቻ አይኖርም።” እንዲህ ሲለው ነው፦
“እግዚአብሔር የተራበውን ሰው በቃሉም (በትእዛዙም) ቢኾን እንዲጠግብ
ማድረግ ይቻለዋል።” ይኸውም የጥንቱን ታሪክ ከመጽሐፍ ጠቅሶ ሲነግረው
ነው።º ዳግመኛም በዚሁ አንጻር ብንራብም ወይም የቱንም ያህል መከራ
ቢያገኘንም እንኳን በፍጹም ከእግዚአብሔር ርቀን ልንኼድ እንደማይገባን
ሲያስተምረን ነው።
“ጌታችን ግን አሁን ራሱን ሊገልጥለት ይገባ ነበር" የሚል ሰው ሊኖር ይችላል።
እኔም እንዲህ ብዬ መልሼ እጠይቀዋለሁ፦ “ለምንድን ነው የሚገልጥለት?
ለምን ዓላማ?” ዲያብሎስ ይህን ኹሉ የተናገረው እውነቱን ዐውቆ ለማመን
ሳይኾን [ሎቱ ስብሐትና] ጌታችንን ተከራክሮ ወደ አለማመን ለመውሰድ
አስቦ ነበርና። የመጀመሪያው ሰው የተታለለው በዚህ መንገድና እግዚአብሔር
በነገረው ነገር ላይ ጽኑ እምነት እንዳይኖረው በዲያብሎስ ተመክሮ ነውና።
እግዚአብሔር፦ “በገነት ካለው ዛፍ ኹሉ ብላ ነገር ግን መልካምንና ክፉን
ከሚያሳየውና ከሚያሳውቀው ዛፍ አትብላ ከእርሱ በበላህ ቀን ሞትን
ትሞታለህና” ካላቸው በተቃራኒ ዲያብሎስ መጥቶ [ሞትን አትሞቱም።
ከእርስዋ በበላችሁ ቀን ዓይኖቻችሁ እንዲከፈቱ፣ እንደ እግዚአብሔርም
እንደምትኾኑ፣ መልካምንና ክፉን እንደምታውቁ እግዚአብሔር ስለሚያውቅ
ነው እንጂ በማለት] ከንቱ የኾነ ተስፋን ሰጥቶአቸዋልና ወደ ኣለማመን
እምጥቶአቸዋልና ከነበራቸው ክብርም አዋርዶአቸዋልና (ፍ.2፡16-17 3፡
4-5)" ጌታችን ክርስቶስ ግን ዲያብሎስ “እዘዝ" ላለው ነገር ሳይታዘዝ ቀረ።
ለዲያብሎስ ብቻ ሳይኾን ከዚያ በኋላም [አይተው ላያምኑበትና ሊፈትኑት
አስበው] “ምልክት አሳየን” ላሉት ተቃዋሚዎቹ አይሁድ አልታዘዛቸውም።
ይኸውም የማድረግ ዓቅሙ ቢኖረንም እንኳን ምንም ነገር በከንቱና እንዲሁ
ልናደርግ እንደማይገባን ወይም ኹኔታዎች ቢያስገድዱን እንኳን ዲያብሎስን
ልንታዘዘው እንደማይገባን ሲያስተምረን ነው።
() ከዚህ በኋላስ ርጉሙ ዲያብሎስ ምን አደረገ? ሲሸነፍና “እዘዝ” ባለው ነገ
ላይ ጌታችን ክርስቶስን ማሳመን ባልቻለ፣ ይህንንም ያደረገው በራበው ሰዓት
እንደ ኾነ ዐውቆ ወደ ሌላ ፈተና አለፈ፤ [“ወደ ቅድስት ከተማ ወሰደውና እርሱን
በመቅደስ ፍ ላይ አቆመው እንዲህም አለው፦
አንተ በእነት የእግዚአብሔር ል hኾንሀስ ራስሀን ወደ ታች ወርውር" ይጠብቁሀ
ንድ መእክቱን ስለ አንተ ያዝዝልሃልI እግርህም በድንጋይ እንዳትሰናከል
በቾቸ ያኑሠሃል' ተብሉ ተጽፎአልና (ማቴ.46)
በእያንዳንዷ ፈተና ላይ፦ “የእግዚአብሔር ልጅ ከኾንህ የሚልበት ምክንያት
ምን ይኾን? አሁንም ይህን ጥያቄ የጠየቀው በመጀመሪያው ፈተና ላይ እንደ
ተነጋገርነው ለማድረግ አስቦ ነው። ከዚህ በፊት፦ “በበላችሁ ቀን ዓይኖቻችሁ
ይከፈታሉ” ብሎ እግዚአብሔርን በከንቱ እንደ ከሰሰው፥ እንዲህ ስላላቸው
ግን እንደ ተታለሉ ድል እንደ ተነሡ፣ ምንም ጥቅምም እንዳላገኙ ያውቃል።
ስለዚህ አሁንም እንደዚህ የሚለው፦ “እግዚአብሔር ልጄ ያለህ በከንቱ ነው"
በስጦታውም አታልሎሃል። ይህ እውነት ካልኾነም አንተ ያ ኃይል እንk
ኾንህ በግልፅ ኣሳየን” ሊለው አስቦ ነው። ጌታችን ክርስቶስ ከመጽሐፍ ጠቅሶ
ስለ ነገረውም፡ እርሱም በተመሳሳይ የነቢዩን ቃል ጠቀሰ (መዝ.90፡11
12)≈ ጌታችን ክርስቶስስ ምን አለው? አልተቈጣም። ከዚህ ይልቅ ከሕሊናት
በሚርቅ ትሕትና እንደ ገና “ጌታን አምላክህን ኣትፈታተነው ተብሎ ደግሞ
ተጽፎአል” በማለት ከመጽሐፍ ጠቅሶ ተከራከረው (ማቴ.4፡7)።
ዲያብሎስን ድል ልንነሣው የሚገባን በተአምራት ሳይኾን በትዕግሥትና
በጽናት እንደ ኾነ ለተርእዮና ለውዳሴ ከንቱ ብለንም ምንም ምን ልናደርግ
ይኸውም እንደማይገባን አብነት ሲኾነን ነው። ነገር ግን ከጠቀሰው ኃይለ ቃል አንጻር እንኳን ሳይቀር የዲያብሎስን ከንቱነት
ተመልከት። ጌታችን የጠቀሳቸው ቃላተ መጻሕፍት የተስማሙና የተመቹ
ሲኾኑ፡ እርሱ ዲያብሎስ ግን በዕድልና በዘፈቀደ የጠቀሳቸው ነበሩ የነቢዩን
ቃል ጠቅሶ ያመጣው ለምሳሌ አሁን በእጁ ላለው ነገር የሚኾን አይደለምና።
“መላእክቱን ስለ አንተ ያዛቸዋልና” የተባለው ራስን ስለ መጣልና ወደ ታች
ስለ መወርወር ምክር ለመስጠት አይደለምና። ዳግመኛም ይህ ቃል የተነገረው
ስለ ጌታችን አይደለምና። ምንም እንኳን የዲያብሎስ ንግግር ጽርፈትና እርስ
በእርሱም የሚጣላ ንግግር የነበረ ቢኾንም፡ ጌታችን ግን ይህን ለጊዜው
አልገለጠበትም። ጌታችን የእግዚአብሔር ልጅ መኾኑን ለማወቅ ከሰው ወገን
እነዚህን ነገሮች የሚጠይቅ የለምና። ራስን ወደ ታች ወርውሮ መጣል ግን
የዲያብሎስና የአጋንንት ሥራ ነውና። [ጌታችንን “ራስህን ወደ ታች ወርውር”
ያለውም ያው መወርወር መጣል ሥራው ስለ ኾነ ነውና።] የእግዚአብሔር
ሥራ ግን መጣል ሳይኾን የወደቁትንም ቢኾኑ ማንሣት ነውና። ክብር
ይግባውና ጌታችን ኃይሉን (ሥልጣኑን) ቢገልጥ እንኳን በድንገት ራሱን ወደ
ታች በመወርወር አይደለምና፤ ሌሎች ሰዎችን በማዳን ነው እንጂ። ራሳችንን
ወደ ገደል ወደ ዐዘቅት ስንጥልም በእውነት ያለ ሐሰት የዲያብሎስ ሠራዊት
ለመኾናችን ማሳያ ነውና። ለምሳሌ ሰዎችን ወደ ሰማይ እየወረወሩ መልሰው
የሚቀልቡ ሰዎች ይህን ሥራ በየቦታው ያከናውናሉና።
ጌታችን ክርስቶስ ግን እነዚህ ነገሮች እየተነገሩ እንኳን እስከ ጊዜው ጊዜ
እንደ ሰው አናገረው እንጂ ኃይሉን አልገለጠለትም። “ሰው በእንጀራ ብቻ
አይኖርም”፤ ጌታ አምላክህን አትፈታተነው የሚሉ ንግግሮቹ ለአምላክነቱ
የሚገቡ ሳይኾኑ ከሌሎች ሰዎች እንደ አንዱ ኾኖ [በኣትሕቶ ርእስ]
የተናገራቸው ናቸውና። ከጌታችን ክርስቶስ ጋር እየተከራከረ ደጋግሞ
መመላለሱን አይተህ ግን በዚህ አትደነቅ። ጠበኛ ሰዎች [እንደ ውሻ] ለሞት
የሚያደርስ ቡጢ ደርሶባቸው፣ ናላቸው ዞሮባቸው፣ በደም ጨቅይተውና
ታውረው እንኳን ለጠብ መመላለሳቸውን አይተዉምና። ዲያብሎስም ምንም
እንኳን መጀመሪያ ባቀረበው ፈተና ዓይኑ ቢታወርም፣ ኹለተኛ ባቀረበውም
ፍጹም ናላው ዞሮበት በዘፈቀደ ቢናገርም፥ ተመልሶ ወደ ሦስተኛው ፈተና
ቀጠለ። [መንቻካ ነውና።]
ደግሞ ዲያቢሎስ እጅግ ረጅም ወደ ኾነ ተራራ ወሰደው* የዓለምንም መንግሥታት
ኹሉ ክብራቸውንም አሳየው ወድቀሀ ብትሰግድልኝ ይሀን ኹሉ እሰጥሃለሁ
አለው" ያን ጊዜ ጌታችን ኢየሱስ፦ ኺድ አንተ ሰይጣን ለጌታሀ ለአምላክህ ስገድI
እርሱንም ብቻ አምልh ተብሎ ተጽፎአልና አለው” (ማቴ.41810)=
አሁን በአብ ላይ ስለ በደለ፣ የአብ የኾነውን ኹሉ የእርሱ እንደ ኾነ ስላሰበ፣
ራሱን ፈጣሬ ዓለማት አድርጎ በእግዚአብሔር ቦታ ላይ አስቀምጦ ስለ መጣ
ጌታችን ገሠጸው። ነገር ግን በኃይል የገጸው አይደለም፤ እንዲሁ፦ “ኺድ
አንተ ሰይጣን" በማለት በትእዛዝ እንጂ። “ኺድ አንተ ሰይጣን” ካለው በኋላም
እንደ ጢስ ተንኖ እንደ ትቢያ በንኖ እንዲኼድ አደረገው፤ ጌታችን ራሱ
ካልፈቀደለት በስተቀር ሊፈትነው አይቻለውምና" ወንጌላዊው ሉቃስ ታዲያ
“ዲያብሎስም እርሱን መፈታተኑን ጨረሰ" ያለው እንዴት ነው (ሉ9.4፡13)?
ለእኔ እንደሚረ'ዳኝ እዚህ ላይ ዋና ዋና የተባሉትን ፈተናዎች በመጥቀስ
ሌሎቹንም አብሮ በሥራቸው ጠቅሶአቸዋል። አርእስተ ኃጣውእ የተባሉት
የሆድ ባሪያ መኾን (ስስት)፣ ትዕቢትና ፍቅረ ንዋይ ናቸውና። ያ የተረገመው
ዲያብሎስ ከእነዚህም ውስጥ እጅግ ከባዱን መጨረሻ ላይ ያመጣው ለዚህ
ነውና በቃኝ አለማለትን! ምንም እንኳን መጀመሪያውኑም ይፈታተን
የነበረው ወደዚህ ለመምጣት ቢኾንም፥ “ከሌሎቹ ይልቅ ይህ ይከብዳል
ብሎ አስቦ ወደ መጨረሻ አቆየው። በርግጥ ሰውንም ሲፈትን እንደዚህ
ነውና፦ ሰውዬውን ይበልጥ ይጥሉታል ብሎ ያሰባቸውን ፈተናዎች ወደ ኋላ
ያቆያቸዋል። በኢዮብ ላይ እንደዚህ ዓይነት ተንኰል ተጠቅሞአልና። እዚህ
ላይም ቀላል ነው ብሎ ባሰበው ጀምሮ ቀጥሎ የኼደው ከኹሉም ይልቅ ከባድ
ወደ ኾነው ነው።
ታዲያ ከዲያብሎስ ፈተና መዳን የምንችለው እንዴት ነው?
ጌታችን ክርስቶስ ባስተማረን መንገድ፣
ይታደገን ዘንድ ወደ እግዚአብሔር በመሸሽ፣
በረሃብ ጊዜም ቢኾን ምንም ሳይጨነቁ እግዚአብሔር በቃሉ እንኳን
ሳይቀር ይመግበኛል ብሎ በማመን፣
●
እግዚኣብሔር በሚሰጠን መንፈሳዊ ሀብታት መልሰን እግዚአብሔርን
ባለመፈታተን፥ ይልቁንም በተሰጠን ክብር ደስ በመሰኘት
ከሰው የኾነውን እንደ ኢምንት በመቍጠር፣
እንደዚሁም ኹልጊዜ ከሚያስፈልገን በላይ የኾነውን በቃኝ በማለት
ነው። በቃኝ ካለማለትና ስስትን ከመውደድ በላይ በዲያብሎስ ኃይል
ሥር እንድንወድቅ የሚያደርገን ምንም ነገር
የለምና።
ይህ ነገር አሁን በእኛ ዘመንም ቢኾን በገቢር የምናየው ነገር ነው።
ኣሁንም ቢኾን፦ “ወድቀህ ብትሰግድልኝ ይህን ኹሉ እሰጥሃለሁ” የሚሉ
ኣሉና። እንደዚህ የሚሉን በርግጥ በተፈጥሮአቸው ሰዎች ናቸው፤ ነገር
ግን የዲያብሎስ መሣሪያዎቹ (አገልጋዮቹ) ናቸው። ጌታችን፦ “ኺድ አንተ
ሰይጣን” ካለውም በኋላ መልሶ የቀረበው በሌሎች ሰዎች አማካኝነት እንጂ
እርሱ ራሱ አይደለምና። ይህንንም ወንጌላዊው ሉቃስ ግልፅ ሲያደርግልን፦
“እስክ ጊዜው ከእርሱ ተለ" ብሎአል (4ቃ.413)“ ይኸውም “ከዚያ በ3ላ
ወደ ጌታችን የቀረበው አገልዮቹ በኾኑ በሰዎች አማካኝነት ነው" ሲል ነው።
እነሆ መላእክት ቀርበው ያገለግሉት ነበር” (ማቴ.411)197
በፈተናው ውስጥ ሳለ መላእክቱ ወደ እርሱ እንዲቀርቡ አልፈቀደላቸውም።
ይኸውም አስቀድመው መጥተው ቢኾን “መላእክትን ይዞ ድል ነሣኝ እንጂ
ብቻውን'ማ ቢኾን መቼ ድል ይነሣኝ ነበር" ባለ ነበርና እንዲህ እንዳይል
ነው። በኹሉም ረገድ ድል ከነሣውና እንዲኼድ ካደረገው በኋላ ግን መላእክት
መጡ" ይኸውም አንተም እኔን አብነት አድርገህ የአጋንንትን ፈተና ድል
ብትነሣ መላእክት ደስ ተሠኝተው ይቀበሉሃል በኹሉም ረገድም ይጠብቁሃል
ሲልህ ነው። ለዚህም ነው ለምሳሌ አልዓዛር የድኸነት እቶንን ረሃብንና
ጭንቀትን ኹሉ ድል ከነሣ በኋላ ወደ አብርሃም ዕቅፍ የወሰዱት (ሉቃ.16፡
22)። አስቀድሜ እንደ ተናገርሁት ጌታችን ክርስቶስ በዚህ አርባ ቀንና
አርባ ሌሊት ውስጥ እኛ ራሳችን እርሱን አብነት አድርገን ልናከናውናቸው
የሚገቡን ብዙ ነገሮችን አሳይቶSልና።
ስለዚህ እነዚህ ኹሉ ነገሮች የተደረጉት ለአንተ ስለ ኾነ አንተም ጌታችን
ክርስቶስ ዲያብሎስን ድል የነሣበትን መንገድ አብነት አድርገው። የክፉው
መንፈስ አገልጋዮች ከኾኑት መካከል አንዱ ወደ አንተ ቢቀርብ፣ “አንተ
ገናናና ታላቅ ከኾንህ፥ ይህን ተራራ እንደ ሾላ ተነቅለህ ወደዚያ ኺድ
ብለህ እዘዝ” በማለትም የራሱ የኾነ አሳብ ቢያቀርብልህና ቢዘልፍህ በዚህ
አትታወክ፤ ግራም አትጋባ። በአትሕቶ ርእስ ኾነህ መልስለት፤ ጌታህ እርሱን
ድል በነሣበት መንገድም፦ “ጌታ አምላክህን አትፈታተን” በለው እንጂ=
ወይም ደግሞ “ብትሰግድልኝ ሹመትን፣ ሥልጣንን፣ ወይም ስፍር ቍጥር
የሌለውን ገንዘብ እሰጥሃለሁ” ቢልህም ጸንተህ ቁም። ዲያብሎስ እንደዚህ
ዓይነት ፈተናዎችን ያቀረበው የኹላችንም አምላክ ለኾነው ለጌታችን ብቻ
አይደለምና፤ ዕለት ዕለት እነዚህን የተንኰል ሥራዎች የጌታችን አገልጋዮች
ለኾኑትም ጭምር ያቀርባል እንጂ። ዲያብሎስ እነዚህን ፈተናዎች የሚያቀርበው
በየዋሻውና በየገዳማቱ ላሉት ብቻ አይደለም በከተማና በአደባባይ (በሥራ
ቦታ) በፍትሕ ቦታዎችም ጭምር ነው እንጂ። የሚያቀርበው እርሱ ራሱ ብቻ
አይደለም እኛን በመሰሉ በሰዎችም ጭምር አድሮ ነው እንጂ። ታዲያ
ማድረግ የሚገባን ምንድን ነው? በፍጹም አንመነው ጆሮአችንን ለእርሱ
መስጠት እናቁም ውዳሴ ሲያቀርብልን እንጥላው፤ “ይህን ኹሉ እሰጥሃለሁ"
ብሎ ብዙ ስጦታ ሲያቀርብልንም እኛም አብዝተን ከእርሱ እንራቀው።
ምክንያቱም ሔዋንንም መጀመሪያ [ከንቱ በኾነ] ተስፋ ልብዋን ካነሣሣ በኋላ
ቀጥሎ የጣላትና ታላቅ የኾነ በደልን እንድትፈጽም ያደረጋት በዚሁ [ከንቱ
በኾነ ተስፋ ነበርና። አዎን፥ ዲያብሎስ መቼም ቢኾን መች ከእኛ የማይታረቅ
መንቻካ ጠላት ነውና ምንም ምን ስምምነት የማይመልሰው ጦርም በእኛ
ላይ አንሥቶአልና" እርሱ እኛን ለማጥፋት የሚተጋውን ያህልም እኛ ለገዛ
ድኀነታችን ትጉሃን አይደለንም። ስለዚህ ፈጽመን እንራቀው (እናርዋውም)።
ነገር ግን [እክህደከ ሰይጣን" እያሉ] በቃል ብቻ አይደለም፡ [እክሕደከን
በገቢር በመፈጸምም ጭምር ነው እንጂ። በምኞት ብቻ አይደለም፤ በግብርም
ጭምር እንጂ" ፈጽመን እርሱ የሚቀበለውን ነገር አናድርግ፤ እግዚአብሔር
የሚቀበለውን ነው እንጂ። አዎን፥ ሰይጣን እንዲሰጠን ብሎ ሳይኾን ያለንን
እንደሚወስድብን አስቦ ብዙ ተስፋ ይሰጠናልና። መንግሥተ ሰማያትንና
ጽድቅን ያሳጣን ዘንድ ሽቶ በዝርፊያ [ባለጠጎች እንደምንኾን] ቃል
ይገባልናል። በዚህም ዓለም በወዲያኛውም ዓለም ሀብት ያሳጣን ዘንድ ፈልጎ
በዚህ ዓለም ሀብትን እንደ ወጥመድ አድርጎ ያዘጋጅልናል። [እንደ ነዌ]
በወዲያኛው ዓለም ነዳያን እንኾን ዘንድ በዚህ ዓለም ባለጠጎች እንድንኾን
ያደርገናል። በሀብት አመካኝቶ ከወዲያኛው ዓለም ርስት ሊያስወጣን ካልተቻለውም
ስልቱን ቀይሮ ይመጣል በድኸነት! ይኸውም በተወደደው ኢዮብ ላይ
እንዳደረገው ማለት ነው። ባለጠግነት ኢዮብን እንዳልጎዳው በተመለከተ
ጊዜ በማጣቱ አማርሮ የሚወድቅ መስሎት ድካሙን፥ ሀብቱን ወደ ማሳጣት
አዞረ። ነገር ግን ከዚህ በላይ ምን አላዋቂነት አለ? ሀብትን እንኳን በአትሕቶ
ርእስ የተሸከመ ኢዮብ፥ ድኸነትን ደግሞ ከዚህ በላይ በጽናት በትዕግሥት
ይሸከመዋልና። ሀብት ባለ' ጊዜ ያልፈፈገው ሰው ባጣው ጊዜ ደግሞ ይበልጥ
አይሻውምና። ንዑድ ክቡር የሚኾን ኢዮብ ባለጠጋ ሳለ ካገኘው ክብርና
ገናናነት ይልቅ በደኸየ ጊዜ ያገኘው ክብርና ገናናነት ይበልጣልና። ያ
ክፉው ጋኔን ሀብቱን ለመውሰድ ሥልጣን ነበረውና፤ ኢዮብ ለእግዚአብሔር
የነበረውን ፍቅር ግን ሊያሳጣው አልቻለም ብቻ ሳይኾን ይበልጥ እንዲጸና
አድርጎታልና። የነበረውን ሀብት ንብረት አሳጥቶ ዕራቁቱን እንዲቀር ባደረገው
ጊዜ ይበልጥ በክብር ተትረፍርፎ እንዲመለከት አድርጎታልና። ዲያብሎስ
ግራ የተጋባውም ለዚህ ነበር" ብዙ መከራ በኢዮብ ላይ ባመጣ ጊዜ ኢዮብም
ይበልጥ ኃያል ኾኖአልና። እንዲህም በመኾኑ እንደምታውቀው በእርሱ ላይ
ማድረስ የሚችለውን መከራ ኹሉ ካደረሰበትና መጠቀም ያለበትን መሣሪያ
ኹሉ ከተጠቀመ በኋላ፡ ድል ሊነሣው ስላልቻለ ያው ያቺን የቀድሞዋን
መሣሪያ ወደ ማምጣት ኼደ" ወደ ሴት! ያዘነችለት እንድትመስል ብሎም
የማስመሰልን ጭምብል አጠለቀላት" ይህን አድርጎም ወደ እርሱ [ወk
ባልዋ] ወሰዳትና የደረሰበትን መከራ እጅግ አሰቃቂ አድርጋ እንድታሳየው
ለማድረግ ሞከረ። [“እስከ መቼ ትታገሣለህ? ዳግመኛም እግዚአብሔርን
ጥቂት ወራት እጠናዋለሁº ዳግመኛም መከራውን እታገሠዋለሁ ደጅ የቀድሞውን ኑሮዬንም ተስፋ አደርገዋለሁ ትላለህን? እንደዚህስ እንዳትል
ከዚህ ዓለም እነሆ ስም አጠራርሀ ጠፋ" ወንዶችና ሴቶች ልጆቼም ሞቱ።
ማኅፀኔም በምጥ ተጨነቀ" በከንቱም ደከምሁ" አንተም በመግልና በትል
ትኖራለህ ሌሊቱንም ኹሉ ትዛብራለህ" እኔ ግን እየዞርሁ እቀላውጣለሁ።
ከአንዱ መንደር ወደ አንዱ መንደር ከአንዱ ቤትም ወደ አንዱ ቤት
እኼዳለሁ። ከድካሜና በእኔ ላይ ካለ ችግሬም ዐርፍ ዘንድ ፀሐይ እስኪገባ
ድረስ እጠብቃለሁ። ነገር ግን አሁን እግዚአብሔርን ስደብና ሙት” በማለት]
ከመከራው እንዲላቀቅ በማስመሰል የግብዝነት ምክሩን ሰጠው (ኢዮ.2፡
9)። ይህንንም አድርጎ ግን ድል ሊነሣው አልቻለም። በፍጹም! የተወደደ
ኢዮብ ክፉውና የማታለያ ኣሳቡን ተገንዝቦት ነበርና። በመኾኑም [“ኣንቺ
ከሰነፎች ሴቶች እንደ አንዲቱ ተናገርሽ። ከእግዚኣብሔር እጅ መልካሙን
ተቀበልን፤ ክፉውን ነገርስ አንታገሥምን?” በማለት] የዲያብሎስ መሣሪያ ኾና
የምትናገረውን ሴት በጥበብ ዝም አሰኛት፤ [በእርስዋ አንጻርም ዲያብሎስን!
እኛም ልናደርግ የሚገባን ልክ እንደዚህ ነው። ወንድምም ቢኾን፣ የቅርብ
ወዳጅም ቢኾን፣ ሚስትም ብትኾን፣ ወይም ሌላ ልትጠቅሱት የምትችሉና ለእኛ
የቅርብ ቅርብ ነው የሚባል ሰውም ቢኾን፥ ወደ እኛ መጥቶ እግዚአብሔርን
ደስ የማያሰኝ ምክር ሲመክረን ከክፉ ምክሩ ፊታችንን ልናዞር ይገባናል እንጂ
የዚህን ሰው ምክር ፈጽመን ልንቀበለው አይገባንም። ዲያብሎስ ኣሁንም
ልክ እንደዚህ ዓይነት ነገሮችን ያደርጋልና። የኀዘኔታን ጭምብል አጥልቆ
ሰዎችን ወደ እኛ ይልካልና። ወዳጅ የሚመስሉ ሰዎችን ወደ እኛ ይልካልና።
ከዚያም ከመርዝ ይልቅ እጅግ አደገኛ የኾኑ ነገሮችን በእነርሱ ውስጥ አድሮ
ይመክረናልና። ስለዚህም ዲያብሎስ ለክፋቱ ሲል እንደሚያወድሰን ኹሉ፥
እግዚአብሔርም ለመልካምነቱ (ለእኛ ጥቅም) ሲል ይቀጣናልና።
(፯) ስለዚህ አንታለል፤ በኹሉም ረገድም መከራ የሌለውን ሕይወት አንሻs “ጌታ
የሚወደውን ይቀጣዋል” ተብሎአልና (ዕብ.12፡6)። በመኾኑም በኃጢአት
ውስጥ እየኖርን ሳለ በድሎት የምንኖር ከኾነ፡ ከሰዎች ኹሉ ይልቅ እጅግ
ልናዝን ይገባናል። ኃጢአት ስንሠራ ኹልጊዜ ልንፈራ ይገባናልና፤ ከዚህም
የበለጠ ግን መከራ ባላገኘን ጊዜ እጅግ ልንፈራ ይገባናልና። እግዚአብሔር
በጥቂት በጥቂቱ ለበደልነው በደል የሚቀጣን ከኾነ፥ ለእነዚህ የምንከፍለው
ዕዳም ቀሊል ያደርግልናልና። ለግድየለሽነታችን ኹሉ የሚታጐሠንና
በበደል ላይ በደል እየጨመርን ሳለ ምንም ቅጣት የማያመጣብን ከኾነ
ግን በወዲያኛው ዓለም ጽኑ ቅጣት እያዘጋጀልን ነው" በጎ ለሚያደርጉት
ጻድቃን መከራ የሚያስፈልጋቸው ከኾነ ለኃጥአንም ይበልጥ ሊያገኛቸው
ያስፈልጋልና"
ለምሳሌ ፈርዖንን ለምን ያህል ጊዜ [መከራ ሳያመጣበት] እንደ ታገሠውና
ከዚያ በኋላም በምን ዓይነት ጽኑ ቅጣት እንደ ቀጣው [በባሕረ ኤርትራ
ውስጥ ከነሠራዊቱ ሰጥሞ የዓሣ ቀለብ ኾኖ እንደ ቀረ] ናቡከደነፆር ምን
ሀል ጊዜ እግዚአብሔርን እንዳሳዘነውና በመጨረሻም እንዴት ኹሉንም
እንዳስተሠረየው ባለጠ”ው ሰው [ነዌ] በዚህ ምድር ላይ እያለ ያን ያህል
መከራ ስላልተቀበለ በዚሁ ምክንያት በወዲያኛው ዓለም እንዴት ያለ መከራ
እንዳገኘውና በዚህ ምድር ዕለት ዕለት እየተመቸው በደስታ ይኖር ስለ ነበረ
ስለ እነዚህ ነገሮች ኹሉ በወዲያኛው ዓለም ቅጣት ይቀበል ዘንድ እንደ
ኼደ፡ ከዚያ ከሚሠቃይበት ነበልባል ጥቂት የሚያበርድለት ቢፈልግም
እንኳን ማግኘት እንዳልተቻለው ተመልከት።
ይህ ኹሉ እንደሚከናወን የታወቀ የተረዳ ቢኾንም እንኳን፥ አንዳንድ
ሰዎች ግን ገና አሁንም እጅግ በራዶችና ልበ ቢሶች ኾነው በዚህ ዓለም
ያሉትን ነገሮች ለማግኘት ብቻ ይሻሉ። “በዚህ ዓለም ላይ እስካለሁ
ድረስ ኹሉንም አግኝቼ ደስ ልሰኝ። ቀጥዬም ከእይታዬ ውጭ ስለ ኾኑ
ነገሮች አስባለሁ። ሆዴን ደስ አሰኘዋለሁ፤ ራሴን ለዚህ ዓለም ደስታዎች
አስገዛዋለሁ# ይህን ዓለም በደንብ እጠቀምበታለሁ። ዛሬን ስጠኝና ነገን
ውሰደው” በማለትም እጅግ ስንፍና የተሞላ ንግግርን ይናገራሉ። ወዮ እንደ
ምን የበዛ ዕብደት ነው! እንግዲህ እንዲህ ብለው የሚናገሩት ሰዎች ከፍየልና
ከእሪያ የሚለዩት በምንድን ነው? ነቢዩ፥ ከባልንጀሮቻቸው ሚስቶች ኋላ
የሚያሽካኩትን [ፈረስ እንጂ] ሰዎች ብሎ ሊጠራቸው ካልወደደ (ኤር.5፡8)፥
ታዲያ ከምናያቸው ነገሮች ይልቅ ግልፅና የተረዱ የኾኑትን ነገሮች ግልፅ
እንዳልኾኑ የሚቈጥሩአቸውን እነዚህን ሰዎች ፍየልና እሪያ፣ ከእንስሳትም
አንሰው ማስተዋል የሌላቸው ብለን ብንጠራቸው የሚነቅፈን ማን ሰው ነው?
ምንም ነገር የማታምን ከኾነ፥ በሥራቸው ኹሉ
ዓላማቸው እኛን መጉዳት የኾኑ አጋንንት ሲገረፉ ታዲያ የምትከታተለው
ለምንድን ነው? ይህን የሚያደርጉት ለእኛ ደኅንነት የምረረ ገሃነምን
ፍርሐት ከእኛ ለማራቅና በወዲያኛው ዓለም ያለ'ውን ፍርድ እንዳናምን
በእኛ ላይ የሚዘሩት ያለማመን ዘር ነው ብለህ እንደማትቃወም ርግጠኛ
ነኝ። በወዲያኛው ዓለም ያለውን ፍርድ በደንብ ስለሚያውቁ እነርሱ ራሳቸው
ብዙ ጊዜ በኸትና በወዮታ ይገልጡታል። እንዲህ ብለው ከእነርሱ ፈቃድ
ተቃራኒ በኾነ መንገድ አሰምተው የሚናገሩትስ ከምን ተነሥተው ነው?
ከምንም አምጥተዉት ሳይኾን እጅግ ታላቅ በኾነ ግዳጅ ውስጥ ስለሚኾኑ
ነው። ይህን በገዛ ሕሊናቸው ባያውቁ ኖሮ በሞቱ ሰዎች ሲገረፉ ወይም ሌላ
እጅግ የሚያቃጥል ነገር እንደ ደረሰባቸው ባልተናገሩ ነበርና#5 እንዲህ
ብዬ የተናገርሁትስ ለምንድን ነው? ምክንያቱም ስለ ገሃነም፣ ስለ ዘለዓማዊ
ፍርድ መኖር ባያምኑ ደስ የሚላቸው ክፉዎች አጋንንት፥ ስለ ገሃነም ወይም በቃልም በተግባርም 
ስለ ዘለዓለማዊ ኵነኔ መኖር ያምናሉ" ታላቅ የኾነ ክብርን [ልጅነትን]
የተቀበልህ ሊመረመሩ ከማይችለ ምሥጢራትም ተካፋይ የኾንህ አንተ ግን
እነርሱን አህለህ እነርሱን መስለህ እንኳን አታምንምና ከእነርሱ ብሰህ ልበ
ደንዳና ኾነሃልና"
፰) “ክሲዖል መጥቶ ስለ እነዚህ ነገሮች የተናገረ ማን አለ?" የሚል ሰው አለ።
ከሰማየ ሰማያት ወደዚህ መጥቶ ነገርን ኹሉ የፈጠረ አንድ እግዚአብሔር
እንዳለ የነገረን ማን ነው? ነፍስ እንዳለን የሚታወቀውስ በምንድን ነው?
በአፍአ የሚታዩ ነገሮችን ብቻ የምታምን ከኾነ፡ እግዚአብሔር፣ መላእክት፣
ሕሊናና ነፍስም ስለ መኖራቸው ለአንተ አጠራጣሪ ይኾኑብሃል፣ እንደዚህ
ከኾነም የእውነት ትምህርት ኹሉ ከንቱ ይኾንብሃል። ነገር ግን ግልፅ የኾነውን
ነገር ለማመን ፈቃደኛ ከኾንህ፥ [“የማይታየው ባሕርይ እርሱም የዘለዓለም
ኃይሉ ደግሞም አምላክነቱ ከዓለም ፍጥረት ጀምሮ ከተሠሩት ታውቆ ግልጥ
ኾኖ ይታያል” እንዲል (ሮሜ.1፡20)] የማይታዩ ነገሮችም ከሚታዩት ነገሮች
ይልቅ በአንተ ዘንድ በርግጥ የታመኑ ሊኾኑ ይገባቸዋል። ምንም እንኳን
እየተናገርሁት ያለሁት ነገር እርስ በእርሱ የሚጣላ ቢመስልም፥ ነገር ግን
እውነት ነው፤ ማስተዋል በሚችሉ ሰዎች ዘንድም ፍጹም የታወቀ ነው::
ዓይኖች ግን በማይታዩት ነገሮች ብቻ ሳይኾን (ስለ እነዚህ ነገሮች ብዙም
አይጨነቁምና) ሰዎች እያየናቸው ነው ብለው በሚያስቡአቸው ነገሮችም
ሳይቀሩ፥ ለምሳሌ ስለ ርቀትና ስለ ሕዋ (ከባቢ አየር)፣ አእምሮን ስለ ማጣትና
ስለ ቍጣ፣ ስለ ጥንቃቄና እነዚህን ስለ መሰሉ እልፍ ነገሮች ብዙውን ጊዜ
በትክክል አያውቁም፤ ይታለላሉ። ዓይነ ልቡና ግን በሌላ መልኩ የቅዱሳት
መጻሕፍትን ብርሃን የተቀበለ እንደ ኾነ፡ ስለ እውነታዎች ምንነት ሳይሳሳት
ይበልጥ አስረግጦ ያስረዳል።
ስለዚህ በከንቱ ራሳችንን አናታልል። በእነዚህ ትምህርቶች ምክንያት
በሕይወታችን ከምናሳየው ግድየለሽነት በተጨማሪ፥ እነዚህን ትምህርቶች
ተቀብለን በራሳችን ላይ ጽኑ እቶነ እሳትን [ኵነኔን] አናከማችs መጨረሻ
ላይ ፍርድ ከሌለና ለምንሠራውም ሥራ ኹሉ ምላሽ የማንሰጥ ከኾነ፡ ለበጎ
ሥራችንም ሹመት ሽልማትን አንቀበልምና። ጻድቅ መፍቀሬ ሰብእና ቸር
የኾነው እግዚአብሔር እንደዚህ ያሉ [የጻድቃን] በጎ ሥራዎችንና ትሩፋቶችን
ችላ ይላል ስትል ወደ ምን ዓይነት ጽርፈት እንደሚያደርስህ ተመልከት።
ይህስ እንዴት ምክንያታዊ ሊኾን ይችላል? በሌላ በምንም ባይኾንም እንኳን
በራስህ በቤትህ ባለ ነገር እነዚህን ነገሮች ትመዝናቸው ዘንድ እነግርሃለሁ።
ከዚያ በኋላም የገዛ አላዋቂነትህን ትገነዘባለህ። _ አንተ ራስህ የቱንም
ያህል እጅግ ጨካኝ ከመጠን በላይ ኢሰብአዊና ከአራዊት ይልቅ አውሬ
ብትኾንም እንኳን ልትሞት ስትል አንተን ይወደህና ያገለማልህ የበረ,
ሠራተኛህን ምንም ነገር ሳታደርግለት መቅረትን አትመርጥም ልስ
ነጻነቱን ትሰጠዋለሀ ደመወዙንም ትከፍለዋለህ ከሞትህ በኋላ አንተ ራ(
ምንም በጎ ነገር ልታደርግለት እንደማትችል አስበህ ለወደፊቱ፡ ሊጠቅመው
የሚችለውን ነገር ታወርሰዋለህ ታመሰግነዋለህሳይሽለም እንጻይቀ
ኹሉንም ነገር ታደርግለታለህ" ታዲያ አንተ ክፉ ስትኾን ለአıልይህ
ይህን ያህል መልካምና አሳቢ ከኾንህ ለመልካምነቱ ወሰን፡ ለፍቅሩ መጠን
ለቸርነቱም ድንበር የሌለው እግዚአብሔር ለእነ ቅዱስ ጴጥሮስ፡ ለእነ ቅዱ,
ጳውሎስ ለእነ ቅዱስ ያዕቆብ ለእነ ቅዱስ ዮሐንስ፡ ዕለት ዕለት ስለ እርሱ
ብለው ለተራቡ ለታሰሩ ለተገረፉ ወደ ባሕር ለተጣሉ ለአውሬ ተላልፈው
ለተሰጡ ለሞቱ እኛ ልንቈጥረው የማንችል መከራ ለተቀበለ አıልጋዮቹ ችላ
ይላቸዋል፡ ሰማያዊ ኣክሊልም አይሰጣቸውም ብለህ ታስባለህን? የኦሎምፒክ
ዳኛ አሸናፊውን ሰው ጌታ ባሪያውን ንጉሥ ወታደሩን (አጠቃላይ
ኹሉም እያንዳንዱ ያገለገለውን ሰው እንደ ሰውነቱ ማድረግ በሚችለው
መጠን ያከብረዋል፤ ይሸልመዋልም። ታዲያ ከዚህን ያህል ድካም፣ ከዚህን
ያህል ጥረት አገልጋዮቹን ትልቅም ይኹን ትንሽ ሳይሸልማቸው የሚቀረው
እግዚአብሔር ብቻውን ነውን? ሃይማኖትን ከምግባር ጋር አስተባብረው ይዘው
የኖሩ ቅዱሳንና ጻድቃን የኾኑ ሰዎች፡ ዕድል ፈንታቸው ጽዋ ተርታቸው
ከዘማውያን፣ አባትና እናታቸውን ከሚገድሉ፣ ከነፍሰ ገዳዮች፣ መቃብርን
ከሚከፍቱ ጋር ይኾናልን? ይህስ እንዴት ምክንያታዊ ሊኾን ይችላል?
ከዚህ ዓለም ስንለይ ህላዌ ከሌለን፣ ምኞታችንም ከዚህ ምድር የማያልፍ
ከኾነ እነዚያ ከእነዚህ ጋር በተመሳሳይ ኑባሬ ነው የሚኖሩት# እንዲያውም
ተመሳሳይ አይደለም ማለት እንችላለን። በወዲያኛው ዓለም ምንም ይኹን
ምን ዋጋቸው አንድ ተመሳሳይ ነው የምትለው? ኾኖም ግን [ከዚህ ዓለም
ከተሰናበቱ በኋላስ ይቅርና] በዚህም ዓለምም ሕይወታቸው አንድ አይደለም።
የኃጥአን ሕይወታቸው በድሎት በቅምጥልነት ነው፤ የጻድቃን ሕይወት ግን
በችግር በመከራ ነው። [እግዚአብሔርንስ ተወውና] ከአገልጋዮቹና ከባሪያዎቹ
አንጻር እንደዚህ የሚያደርግ ሰው ምን አረመኔ ምን ጨካኝ፣ ምን ምሕረት
የለሽ ቢኾን ነው?
እንግዲህ የስንፍናውን ታላቅነት ታስተውላለህን? _ ክርክሩስ ምን ላይ
እንደሚያተኩር ታያለህን? ስለዚህ በሌላ መንገድ እንኳን ባይኾን በእነዚህ
አመክንዮዎች በራሳቸው ከዚህ ክፉ አሳብ ልትርቅ በአጠቃለይ ከኃጢአት
ልትለይ፣ ከዚያም በምግባር በትሩፋት እስከ መጨረሻ ልትጸና እንደሚገባህ
ተረዳ። ያን ጊዜም ኑባሬያችን በዚህ ዓለም ብቻ የታጠረ የተገደበ እንዳይደለ
በእውነት ያለ ሐሰት ታውቃለህ" ከወዲያኛው ዓለም መጥቶ እዚያ ስላለው
ኹኔታ የተናገረ ማን አለ?” ብሎ የሚጠይቅህ ሰው ካለም እንዲህ ብለህ
መልስለት፡ “ይህን የተናገረው ከሰዎች መካከል አንዱ አይደለም" ይህን
የተናገረው ከሰዎች መካከል አንዱ ቢኾን በርግጥ በከንቱ እንደ ተመካና
እንዳጋነነ ተቈጥሮ ብዙም ላይታመን ይችል ነበር። ነገር ግን ስለ እነዚህ
ነገሮች እውነትነት የተናገረው የሠራዊት ጌታ ራሱ ነው" ታዲያ ራሱ ጌታ
ለሰው ኹሉ እንደ ሥራው መጠን እንደሚከፍለው ዕለት ዕለት እሳተ ሃነምና
መንግሥተ ሰማያት የተዘጋጁ እንደ ኾነና ስለ እነዚህ ነገሮች ምንነትም
ግልፅ አድርጎ ነግሮኝ ሳለ የሰውን ምስክርነት ለምን እንሻለን? ከዚህ በኋላ
በወዲያኛው ዓለም የማይፈርድ ቢኾን ኖሮ፥ በማንም ይኹን በማን ገና በዚህ
ዓለም እያለ ቅጣት እንዲያገኘው ባላደረገ ነበር።”
(፱) “መልካም! ነገር ግን ይህ ነገር በራሱ እንዴት ምክንያታዊ ሊኾን ይችላል?
ከክፉ ሰዎች አንዳንዶች የሚገባቸውን ቅጣት ተቀብለው አንዳንዶች ግን
አይቀበሉምና። በሌላ አነጋገር እግዚአብሔር የሰውን ፊት አይቶ የሚያዳላ
ከኾነ - አይደለም እንጂ - አንዳንዱ በዚህ ዓለም ተቀጥቶ አንዳንዱ ደግሞ
ሳይቀጣ የሚኼደው ለምንድን ነው? እንዲያውም ይህ አስቀድመን ካነሣነው
ጥያቄ አንጻር ከባድ፥ ሊመረመርም የማይችል ነው። ለምን?”
ነገር ግን በማስተዋል ለማድመጥ ከወደድህ፥ ይህን ጥያቄም እንመልስልሃለን።
እንግዲህ የዚህ ጥያቄ ምላሹ ምንድን ነው? ስለ ትንሣኤ ሙታን ተስፋ
እንዳትቈርጥ፣ “ኹሉም ሰዎች ለሠሩት በጎም ኾነ ክፉ ሥራ ምላሽ የሚሰጡት
በዚህ ዓለም እያሉ ስለ ኾነ በወዲያኛው ዓለም ኵነኔ ፍዳ የለም” ብለህም
እንዳትደመድም እግዚአብሔር ኹሉንም ሰዎች በዚህ ዓለም አይቀጣቸውም።
በሌላ መልኩ ደግሞ “የሚኾነው ኹሉ የሚኾነው ያለ እግዚአብሔር
መጋቢነትና ሠራዒነት ነው” ብለህ እንዳታስብ ኹሉንም ሰዎች በዚህ ምድር
ላይ ሳይቀጣቸው ዝም አይላቸውም። ስለዚህ በዚህ ምድር ላይ እግዚአብሔር
ይቀጣልም፥ አይቀጣምም። በሚቀጣቸው ሰዎች አንጻር፥ በወዲያኛው
ዓለም በዚህ ዓለም ላይ ያልቀጣቸውን ሰዎች እንደሚቀጣቸው ሲናገ
ነው። በማይቀጣቸው ሰዎች አንጻር ደግሞ እዚህ ባለመቀጣትህ በወዲያኛው
ዓለም የሚያገኝህ እጅግ አስፈሪ ቅጣት እንዳለ እንድታምን ነው። ነገር ግን
እግዚአብሔር ያለፈው ክፉም ኾነ በጎ ሥራችንን ኹሉ የሚረሳ አምላክ ቢኾን
ኖሮ፥ በአንድ መልኩ አንዳንዶቹን ሰዎች በዚህ ዓለም ሳሉ ባልቀጣቸው፣
በሌላ መልኩ ደግሞ አንዳንዶቹን ሰዎች ባላከበራቸው ነበር። አሁን ግን
እነሆ ለአንተ ሲል ጠፈሩን ዘርግቶ፣ ፀሐዩን አውጥቶ፣ ምድሩን መሥርቶ፣
ባሕሩን (ውኃውን) አፍስሶ አየሩን አስፋፍቶ፣ ጨረቃ የምትኼድበትን
መንገድ አሰናድቶ በዓመት ውስጥ ላሉት ወቅታት ጽኑ ሥርዓትን አዘጋጅቶ፣
ሌሎች ነገሮችም ኹሉ እርሱ በሚያሳቸው ትእምርት ሥራቸውን ሲያከናውኑ
ታያቸዋለህ። ግዕዛን የሌላቸው ፍጥረታት፦ በደረታቸው የሚሳቡ፥ በእግራቸው
የሚሽከረከሩ፥ በክንፋቸው የሚበርሩ፣ የሚዋኙትም ኹሉ ለእኛ ጥቅም ለእኛ
ረብ በማይዝል ክንዱ ተንቀሳቅሰው ሲያገለግሉን ትመለከታቸዋህ። በረግረግ
ውስጥ የሚኖሩ በምንጭ ውኆች የሚኖሩ በፈሳሽ ውኆች ((ወንዞች)
የሚኖሩ በተራራዎች የሚኖሩ በጫካዎች በቤቶች በአየር ላይ በሜዳዎች
የሚኖሩ ኹሉ ሲመግቡን ታስተውላቸዋለህ። እነዚህ ብቻም ሳይኾኑ ዕፅዋት
አዝርእት አትክልት፣ በሰው እጅ የሚተከሉና በተፈጥሮ የሚበቅሉ ፍ,
የሚያፈሩና ፍሬ የማያፈሩ፣ በአጠቃላይ ኹሉም ለዕለት ተዕለት መሻታችን
ብቻ ሳይኾን ለመንፈሳዊ መሻታችንም ቢኾን እጅግ አስፈላጊ እንደ ኾኑ
ታያቸዋለህ።
እንግዲህ ይህን በሚያህል ታላቅና ውብ የኾነ ሥርዓት አሰናድቶኣቸው
እየተመለከትህ (እንዲያውም የሚበዙትን አልዘረዘርናቸውም)፥ ስፍር ቍጥር
የሌላቸውንና ታላላቅ የኾኑ ነገሮችን ለአንተ ጥቅም ሲል ከኢምንት ወደ
ምንት ካለመኖር ወደ መኖር አምጥቶአቸው ሳለ፥ እንዴት ከእነዚህ እጅግ
በሚሻሉትና አስፈላጊ በኾኑት ነገሮች ላይ ችላ ይላል ብለህ ታስባለህ? ከዚህ
ዓለም በሞተ ሥጋ በተለየህ ጊዜ ዕድል ፈንታህ ጽዋ ተርታህ ከአህያና ከእርያ
ጋር እንዲኾን ይፈቅዳል ብለህ እንዴት ድፍረትን ትናገራለህ? ታላቅ በኾነ
የጸጋ ስጦታ (በልጅነት) አክብሮህ፣ የጸጋ አምላክ አድርጎ ሹሞህ ሸልሞህ፣
ከመላእክት ጋር ሳይቀር ተካካይ እንድትኾን አድርጎህ ሳለ፥ ከብዙ ጥረትና
ድካም ተጋድሎም በላ ይህን ዓለም ተለይተህ ስትኼድ ተጋድሎህን ችላ
እንደሚል እንዴት ታስባለህ? ይህስ እንዴት ምክንያታዊ ሊኾን ይችላል? እኛ
ዝም ብንል እንኳን እነዚህ ግዑዛን “ድንጋዮች ይጮኻሉ” (ሉቃ.19፡40)። ለምን
ብትል እነዚህ እየተነጋገርናቸው ያሉት ነገሮች ከፀሐይ ብርሃን ጮራ ይልቅ
ግልጥ፣ ክሱታን፣ የታወቁ የተረዱ ናቸውና። ስለዚህ እነዚህን ኹሉ ነገሮች
በማወቅና ከዚህ ዓለም ተለይተን ስንኼድ በሚያስፈራው የፍርድ ዙፋን ፊት
እንደምንቆም፣ ስለ ሠራነው ሥራ ኹሉ መልስ እንደምንሰጥ፣ በንዝህላልነትና
በግድየለሽነት ጸንተን የምንቆይ ከኾነ ለዚህ ቅጣት እንደምንቀበል፣ ለራሳችን
ጥቂት የኾነ ጥንቃቄ የምናደርግ ከኾነም የክብር አክሊልንና ሊነገር የማይችል
ሰማያዊ ሀብትን እንደምንቀበል የገዛ ነፍሳችንን በማሳመን እነዚህን ነገሮች
የሚቃወሙትን ሰዎች ዝም እናሰኛቸው። እኛም በዚያ የፍርድ ዙፋን ፊት
ያለ ፍርሐት ያለ ረዓድ መቆም ይቻለን ዘንድ፣ ተስፋ የተደረጉልንን ክብሮች
መውረስ ይቻለን ዘንድ የምግባር የትሩፋት መንገድን እንምረጥ። ዛሬም
ዘወትርም እስከ ዘለዓለሙ ድረስ ክብርና አለቅነት ገንዘቡ የኾነው ጌታችን
ኢየሱስ ክርስቶስ በለጋስነቱና ሰውን መውደዱ ኹላችንም ይህን እንድንወርስ
ይርዳን፥ አሜን!
