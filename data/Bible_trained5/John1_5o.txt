ንባብ- ከላይ የሚመጣው ከሁሉ በላይ ነው። ከምድር የሚሆነው የምድር ነው
የምድሩንም ይናገራል። ከሰማይ የሚመጣው ከሁሉ በላይ ነው ያየውንና የሰማውንም
ይህን ይመሰክራል። ምስክሩንም የሚቀበለው የለም። ምስክሩን የተቀባለ እግዚአብሔር
እውነተኛ እንደሆነ አተመ።እግዚአብሔር የላከው የእግዚአብሔርን ቃል ይናገራልና
እግዚአብሔር መንፈሱን ሰፍሮ አይሰጥምና።አባት ልጁን ይወዳል ሁሉንም በእጁ
ሰጥቶታል። በልጁ የሚያምን የዘለዓለም ሕይወት አለው በልጁ የማያምን ግን
የእግዚአብሔር ቁጣ በእርሱ ላይ ይኖራል እንጂ ሕይወትን አያይም
/ቍ31-36/።end
31 ከላይ የሚመጣው ከሁሉ በላይ ነው፤ ከምድር የሚሆነው የምድር ነው የምድሩንም ይናገራል። ከሰማይ የሚመጣው ከሁሉ በላይ ነው።
ከላይ/ከሰማይ/ የሚመጣው/ቊ31 ከላይ ከሰማይ የሚመጣው የተባለ
ኢየሱስ ክርስቶስ ነው። ሁሉን የፈጠረ፣ ሁሉን ያስገኘ፣ ሁሉን የሚገዛ እና
ከፍጥረት ሁሉ በላይ የሆነ አምላክ መሆኑን ዮሐንስ ይመሰክርለታል።
ማር ኤፍሬምም «ከላይ የሚመጣው ማለት ጌታችን ከፍጥረት ሁሉ
በላይ መሆኑን ያመለክታል» ብሏል።
ከምድር የሚሆነው የምድር ነው፡- ዮሐንስ መጥምቅ ከምድራዊ አባት
ከዘካርያስ ከምድራዊት እናቱ ከኤልሳቤጥ የተወለደ መሆኑን እየተናገረ ነው።
ከምድራውያን ሰዎች የተወለደኩ ምድራዊ ነኝ ማለቱ ነው።
ማር ዮሐንስም፡- ከምድር የሚሆነው የምድር ነው በማለቱ ዮሐንስ
መጥምቅ ስለ ራሱ እየተናገረ መሆኑን ይገልጣል።
32 ያየውንና የሰማውንም ይህን ይመሰክራል፥ ምስክሩንም የሚቀበለው የለም።
ያየውንና የሰማውን/ቊ32 በዚህ ምዕራፍ ቍጥር አሥራ አንድ ላይ
ራሱ ጌታችን «የምናውቀውን እንናገራለን ያየነውንም እንመሰክራለን ብሎ
ነበር። ከዚህም ዮሐንስ ደገመው" ከአብና ከመንፈስ ቅዱስ ጋር በአንድነት
የሚያውቀውን ይናገራል፣ይመሰክራል፣ አይሁድ ግን አይቀበሉትም ማለቱ ነው።
33 ምስክሩን የተቀበለ እግዚአብሔር እውነተኛ እንደ ሆነ አተመ።
34 እግዚአብሔር የላከው የእግዚአብሔርን ቃል ይናገራልና፤ እግዚአብሔር መንፈሱን ሰፍሮ አይሰጥምና።
እግዚአብሔር የላከው የእግዚአብሔርን ቃል ይናገራልና/ቊ34
ማለት፡- በእግዚአብሔር አብ ፈቃድ ሰው የሆነ፣ ወደ ዚህ ዓለም የመጣ
ኢየሱስ ክርስቶስ የእግዚአብሔር የሆነውን ወንጌልን ያስተምራል ማለቱ
ነው። ትምህርቱ ከዮሐንስ ትምህርት ይለያልና" ዮሐንስ ከከርስቶስ በፊት
የተላከ መንገድ ጠራጊ መሆኑን ገልጦ ያስተምር ነበር /ዮሐ 1÷23፡3÷28/።
ኢየሱስ ክርስቶስ ግን እርሱ የእግዚአብሔር ልጅ እግዚአብሔር መሆኑን
እያስረዳ ያስተምራልና/ ዮሐ 5÷17/ የላከው የሚለውን /ም 12፥ 45ን
ይመልከቱ/።
35 አባት ልጁን ይወዳል ሁሉንም በእጁ ሰጥቶታል።
ሁሉንም በእጁ ሰጥቶታል/ቊ35 በዕለተ ምጽአት ታይቶ ተገልጦ
qላመኑበት ሰዎች ላይ የሚፈርድ ኢየሱስ ክርስቶስ መሆኑን ያሳያል።
36 በልጁ የሚያምን የዘላለም ሕይወት አለው፤ በልጁ የማያምን ግን የእግዚአብሔር ቍጣ በእርሱ ላይ ይኖራል እንጂ ሕይወትን አያይም።1 እንግዲህ። ኢየሱስ ከዮሐንስ ይልቅ ደቀ መዛሙርት ያደርጋል ያጠምቅማል ማለትን ፈሪሳውያን እንደ ሰሙ ጌታ ባወቀ ጊዜ፥
2-
1 እንግዲህ። ኢየሱስ ከዮሐንስ ይልቅ ደቀ መዛሙርት ያደርጋል ያጠምቅማል ማለትን ፈሪሳውያን እንደ ሰሙ ጌታ ባወቀ ጊዜ፥
2
- ወደገሊላ ደግሞ ሄደ/ቊ2 የዮሐንስ ደቀ መዛሙርት እያነሱ፣ ጉባኤውም
እየጠበበ ሲሄድ፣ የኢየሱስ ክርስቶስ ደቀ መዛሙርት እየበዙ፣ ጉባኤውም
እየሰፋ ሲሄድ የተመለከቱት ፈሪሳውያን በቅናት ተቃጥለዋል። በጌታችንም
ላይ በጠላትነት ተነሥተዋል። ጌታቸንም ፈሪሳውያን የሚኖሩበትን ይሁዳን
ትቶ ወደ ገሊላ ሄደ። ይሁዳን ትቶ ወደ ገሊላ የሄደው በአንድ ስፍራ ጠላት
ሲነሣ ወደ ሌላው ቦታ መሸሽ እንደሚገባ ለማስተማር ነው /ማቴ 10÷23/#
ማር ዮሐንስ «ጌታችን ወደ ገሊላ የሄደው፡- የአይሁድን የቅንዓትና
የቁጣ እሳታቸውን ያጠፋ ዘንድ ነው። እርሱ የመጣው ለሰላም ነውና» ይላል።
ንባብ፡- በሰማርያም ሊያልፍ ግድ ሆነባት። ስለዚህ ያዕቆብ ለልጁ ለዮሴፍ
በሰጠው ስፍራ አጠገብ ወደምትሆን ሲካር ወደምትባል የሰማርያ ከተማ መጣ
በዚያም የያዕቆብ ጉድጓድ ነበረ።ኢየሱስም መንገድ ከመሄድ ደክሞ በጉድጓዱ
አጠገብ እንዲህ ተቀመጠ። ጌዜውም ስድስት ሰዓት ያህል ነበረ
/ቍ4-6/።end
ሰማርያ «ሰማርያ ማለት የጠባቂ ግንብ ማለት ነው» ይላል የመ
ጽሐፍ ቅዱስ መዝገበ ቃላት። _ ከኢየሩሳሌም በስተሰሜን 65 ኪ.ሜ ርቆ
የሚገኝ ከተማ። የእስራኤል ንጉሥ ዘንበሪ ከሳምር /ሴሜር/ በሁለት መክሊት
የሰማርያን ከተማ ገዛ። በተራራውም ላይ ሠራ። የሠራውንም ከተማ በተራራው
ባለቤት በሳምር ስም ሰማርያ ብሎ ጠራው /ነገ ቀዳ 16÷24/# ሳምር ዋጋ
አነሰኝ ቢለው በስምህ ትጠራልህ ብሎታል። በጌታዋበሳምር /ሴሜር/ ስም
ሰማርያ ብሏታል ተብሎ በአንድምታው ትርጓሜያችን ተገልጦአል።ተራራዋን
የሸጣት የተራራዋ ባለቤት ሳምር/ሴሜር/ የአሕዛብ ወገን ሲሆን ተራራዋን
የገዛት ዘንበሪ ግን የእስራኤል ንጉሥ ነው።
ሲካር፡- ከሴኬም በስተደቡብ አንድ ኪ.ሜ ርቆ የሚገኝ ቦታ እንደሆነ
የመጽሐፍ ቅዱስ መዝገበ ቃላት ይናገራል። ሲካር ያዕቆብ ከኤሞር ልጆች
በመቶ በጎች የገዛት ቦታ ናት" መሠውያውንም አቁሞባት ነበር" የውኃም
ጉድጓድ ቆፍሮ ነበር /ዘፍ 33÷18-20/።
የዮhንh mንጌሰ ትርጕም
3 ይሁዳን ትቶ ወደ ገሊላ ደግሞ ሄደ፤ ዳሩ ግን ደቀ መዛሙርቱ እንጂ ኢየሱስ ራሱ አላጠመቀም።
4 በሰማርያም ሊያልፍ ግድ ሆነበት።
5 ስለዚህ ያዕቆብ ለልጁ ለዮሴፍ በሰጠው ስፍራ አጠገብ ወደምትሆን ሲካር ወደምትባል የሰማርያ ከተማ መጣ፤
ያዕቆብ ለልጁ ለዮሴፍ በሰጠው/ቊ5 ያዕቆብ ልጆቹን ሲመርቅ፣
ለልጆቹ በረከትን ሲሰጥ የሰማርያ ከተማ ሲካር ለዮሴፍ እንደምትሆን ተናግሮ
ነበር ይላሉ የትርጓሜ መምህራን"
6 በዚያም የያዕቆብ ጕድጓድ ነበረ። ኢየሱስም መንገድ ከመሄድ ደክሞ በጕድጓድ አጠገብ እንዲህ ተቀመጠ፤ ጊዜውም ስድስት ሰዓት ያህል ነበረ።
መንገድ ከመሄድ ደክሞ/ቊ6 በአምላክነቱ የማይደክም አምላክ ሲሆን
………
ሥጋን በመልበሱ ይራባል፣ ይጠማል፣ ይደክማልና መንገድ ከመሄድ ደከመ
ነው የሚለው። ሰዓቱም ስድስት ሰዓት ስለሆነ የፀሐይ ሙቀት የሚጠነክርበት፣
መንገደኛ የሚደክምበት ሰዓት ነው። የደከመው መንገደኛ ውኃ ባለበት ቦታ
ተቀምጦ አርፎ ውኃ ጠጥቶ ይሄዳልና ጌታችንም በውኃው ጉድጓድ ኣጠገብ
ተቀመጠ።
ማር ዮሐንስ ደቀ መዛሙርቱ እንጀራን ይገዙ ዘንድ ወደ ከተማ በገቡ ጊዜ
ጌታችን በሀገር መዞሩ ዓለሙን እንደ ናቀው ይታወቃል። አእላፍ መላእክት
የሚያገለግሉት ሲሆን እኛን መምሰሉና መድከሙ ሰው ከመሆኑ የተነሣ ነው።
እርሱ ቅዱስ ሲሆን ከኃጢአት በቀር በሥራው ሁሉ እኛን መሰለ።ዳግመኛም
በሚያስፈልግበት ጊዜ ነው እንጂ ለመብል እንዳናስብ፣ ፈቃዳችንም ለመብል
ብቻ እንዳይሆን፣ ጽድቅን ለመፈለግ የተጠመድን እንድንሆን ሲያመለክተን
ነው ይላል።
ስለ ሳምራዊቷ ሴት
( ንባብ- ከሰማርያ አንዲት ሴት ውኃ ልትቀዳ መጣች ኢየሱስም- ውኃ
አጠጪኝ አላት ደቀ መዛሙርቱ ምግብ ሊገዙ ወደ ከተማ ሄደው ነበርና። ስለዚህ
ሳምራዊቲቱ፡- አንተ የይሁዳ ሰው ስትሆን ሳምራዊት ሴት ከምሆን ከእኔ መጠጥ
እንዴት ትለምናለህ? አለችው። አይሁድ ከሳምራውያን ጋር አይተባበሩም ነበርና
/ቍ7-9/::end
7 ከሰማርያ አንዲት ሴት ውኃ ልትቀዳ መጣች። ኢየሱስም። ውኃ አጠጪኝ አላት፤
ውኃ አጠጪኝ አላት/ቊ7 ኢየሱስ ክርስቶስ ከሳምራዊቷ ሴት ውኃ ፈልጎ
አይደለም። ለትምህርቱ የንግግር መግቢያ እንዲሆነው ውኃ አጠጪኝ ይላል።
እርሷ የምትመልሰውን መልስ መነሻ በማድረግ ስብከቱን ለመጀመር ነው።
_ የእርሷን መልስ ከሰማ በኋላ እርሱ የሕይወት ውኃ እንደሚሰጣት
ይነግራታል።አንድም ከሳምራዊት ሴት ውኃ መለመኑ ልዩነትን ሊያጠፋ፣
ርኵሰትን ሊቀድስ፣ አሕዛብንና እስራኤልን ሊያስታርቅ፣ የተለያዩትን አንድ
ሊያደርግ፣ የተራራቁትን ሊያቀራርብ፣ የማይስማሙትን ሊያስማማ እንደመጣ
ለመግለጽ ነው። አንድም ከዚህ በኋላ አይሁድ ሳምራውያንን አይንቁም፣
ኣይጸየፉም ሲል ነው" ከአይሁድና ከሳምራውያን ኢየሱስ ክርስቶስን
የተከተሉት በደሙ ተቀድሰው አንድ መንጋ ይሆናሉና።
ማር ዮሐንስ ጌታችን ከሳምራዊቷ ሴት እንዴት ውኃ ፈለገ? ኦሪት ይህን
አትፈቅድምና ካለ በኋላ ሥጋዊው ሕግ ሁሉ ይሻር ዘንድ ስለ አለው ይህን
አደረገ። እርሱ ሰውን የሚያረክሰው ወደ አፍ የሚገባ አይደለም /ማ+
15፥10/ ብሏልና ይላል።
ስጋዊው ሕግ ማለት
የሚቆጥረው ሕግ ማለት ነው።
ከአሕዛብ ጋር መገናኘትን እንደርኵሰ
አንተ የይሁዳ ሰው ስትሆን ሳምራዊት ሴት ከምሆን ከእኔ መጠጥ
8 ደቀ መዛሙርቱ ምግብ ሊገዙ ወደ ከተማ ሄደው ነበርና።
9 ስለዚህ ሳምራዊቲቱ። አንተ የይሁዳ ሰው ስትሆን ሳምራዊት ሴት ከምሆን ከእኔ መጠጥ እንዴት ትለምናለህ? አለችው፤ አይሁድ ከሳምራውያን ጋር አይተባበሩም ነበርና።
እንዴት ትለምናለህ? ቊ9
ከነገደ ይሁዳ የተወለደ ሁሉ አይሁዳዊ ይባላል። ኢየሱስ ክርስቶስ
በሚያስተምርበት ዘመን ደግሞ ሁሉም እስራኤላውያን በያዕቆብ ልጅ በይሁዳ
ስም አይሁድ ይባሉ ነበር" ኢየሱስ ክርስቶስ ከነገደ ይሁዳ የተወለደ አይሁዳዊ
ነው። አይሁዳውያን ሳምራውያንን ይጸየፋሉ። ሳምራውያን የቀዱትን ውኃ
በሳምራውያን ብርጭቆ መጠጣት ይቅርና ሳምራውያን የነኩትን መንካት
እንኳ አይፈልጉም። አይቀራረቡም፣ አይገናኙም ነበር። ይህን ያህል ርቀት
እያለ የይሁዳው ሰው ኢየሱስ ክርስቶስ ከእርሷ የሚጠጣውን ውኃ ሲለምን
ገርሟታል። አንተ የይሁዳ ሰው ስትሆን ሳምራዊት ሴት ከምሆን ከእኔ መጠጥ
እንዴት ትለምናለህ? ስትለው በመገረም ነበር።
ሳምራውያን፡- በሰማርያ የሚኖሩ ሕዝብ ናቸው። ሰማርያም አሥሩ
ነገደ እስራኤል የሚኖሩባት አገር ነበረች# የአሦር ንጉሥ ስልምናሶር በሰማርያ
የሚኖሩት እስራኤልን ማርኮ ከወሰዳቸው በኋላ በእነርሱ ፋንታ በልዩ ልዩ
አገሮች የሚኖሩ ሰዎችን አምጥቶ በሰማርያ አሰፈራቸው። እነርሱም ከምርኮ
ከቀሩት አንዳንድ እስራኤላውያን ጋር ተጋብተው ሲኖሩ እግዚአብሔርን
የማያውቁ አሕዛብ ስለሆኑ እግዚአብሔርን አልፈሩምና የእስራኤል አምላክ
እግዚአብሔር አንበሶችን አስነሣባቸው" አንበሶችም ከእነርሱ ብዙዎችን
ገደሉ። አንበሶች እንደተነሡባቸው ስልምናሶር በሰማ ጊዜ እግዚአብሔርን
እንዲፈሩና አንበሶች እንዲመለሱላቸው ያስተምራቸው ዘንድ ከተማረኩት
እስራኤላውያን ወገን ምናሴ የተባለውን ካህን ሰደደላቸው።
እርሱም ሄዶ እግዚአብሔርን እንዲያመልኩና እንዲፈሩ አስተማራቸው።
እግዚአብሔርን አምላካችን ያዕቆብን አባታችን እንዲሉ መከራቸው።
የእግዚአብሔርን ስም በመጥራታቸው አንበሶችም ተመለሱላቸው። ከዚህ
በኋላ ሳምራውያን ምንም እንኳ ጎንለጎን ጣዖት ቢያመልኩም እግዚአብሔርን
እያመለኩ ኖረዋል /2ኛ ነገ 17÷3-33/። አንድምታውን ትርጓሜ ወንጌልም
ይመልከቱ።
ማር ዮሐንስም የሚከተለውን ይተርካል። እንዲህም ይላል፡አይሁድ ከባቢሎን ከተመለሱ በኋላ ቤተ መቅደስን መሥራት ሲጀምሩ
ሳምራውያንም የአሦር ንጉሥ ወደ ዚህ/ወደ ሰማርያ/ ካመጣን ቀን ጀምሮ
ለአምላካችሁ እንሠዋለንና ከእናንተ ጋር ቤተ መቅደሱን እንሥራ የሚል
ጥያቄ አቀረቡ። ዘሩባቤልና የእስራኤል አባቶች አለቆች ግን የአምላካችንን
ቤት መሥራት ለእኛ ብቻ እንጂ ለእናንተ አይገባም ብለው ከለከሉአቸው።
ሳምራውያንም በአይሁድ ላይ በጠላትነት ተነሥተው የቤተመቅደሱን
ሥራ ለማደናቀፍ ሞክረዋል /ዕዝ4፥1-24/። ከዚያ ቀን ጀምሮ አይሁድና
ሳምራውያን አይስማሙም፣ አይገናኙም።ሁለተኛም ሳምራውያን የአሕዛብ
ወገኖች በመሆናቸው በአምልኮተ እግዚአብሔር ላይ አምልኮ ጣዖትን
በመቀላቀላቸው አይሁድ ይጸየፉአቸው ነበር። መድኃኒታችን ኢየሱስ
ክርስቶስ ወንጌልን በሚሰብክበት ጊዜም ልዩነታቸው ሰፊ ነበር።
ንባብ- ኢየሱስ መልሶ የእግዚአብሔርን ስጦታና ውኃ አጠጪኝ የሚልሽ
ማን መሆኑንስ ብታውቂ አንቺ ትለምኚው ነበርሽ የሕይወትም ውኃ ይሰጥሽ ነበር
አላት ሴቲቱ ጌታ ሆe መቅጃ የለህም ጉድጓዱም ጥልቅ ነው" እንግዲህ የሕይወት
ውኃ ከወዴት ታገኛለሀ? በእውኑ አንተ ይህን ጉድጓድ ከሰጠን ከአባታችን ከያዕቆብ
ትበልጣለህን? ራሱም ልጆቹም ከብቶቹም ከዚህ ጠጥተዋል አለችው
/ቍ10-12/።end
ሳምራዊቷ ሴት ሁለት ነገሮችን ማወቅ እንደሚጠበቅባት ይነግራታል።
አንደኛ የምትቀዳው ውኃ የእግዚአብሔር ገንዘብ መሆኑን ሁለተኛ ውኃ
የሚለምናት የውኃው ባለቤት ራሱ እግዚአብሔር ኢየሱስ ክርስቶስ መሆኑን።
10 ኢየሱስ መልሶ። የእግዚአብሔርን ስጦታና። ውኃ አጠጪኝ የሚልሽ ማን መሆኑንስ ብታውቂ፥ አንቺ ትለምኚው ነበርሽ የሕይወትም ውኃ ይሰጥሽ ነበር አላት።
የሕይወት ውኃ/ ቊ10 በመጽሐፍ ቅዱስ ብዙ ትርጕሞች አሉት
1ኛ የእግዚአብሔር ሕግ ማለት ነው «የሕይወት ውኃ ጉድጓድ» /መኃ 4÷15/
የሚለው ቃል የሕግ መገኛ ተብሎ ይተረጐማልና «በዚያም ቀን የሕይወት ውኃ
ከኢየሩሳሌም ይወጣል» /ካ14÷8/ ሲልም ሕግ ከኢየሩሳሌም ይወጣል ማለቱ ነው።
2ኛ የሕይወት ውኃ የተባለ የወንጌል ትምህርት ነው «ውኃውን ከመድኃኒት ምንጮች
በደስታ ትቀዳላችሁ» /ኢሳ 12÷3/ ሲል- የወንጌሉን ትምህርት ከሐዋርያት
ከመምህራን ታገኛላችሁ ማለት ነው።
3ኛ የሕይወት ውኃ የእግዚአብሔር ልጆች የምንሆንበት ጸጋ መንፈስ ቅዱስ /ልጅነት/ ነው
«እናንተ የተጠማችሁ ሁሉ ወደ ውኃ ኑ» /ኢሳ 55÷1/ «ጥሩውን ውኃንም እረጭባችኋለሁ
እናንተም ትጠራላችሁ ከርኵሰታችሁም ሁሉ ከጣዖቶቻችሁም ሁሉ አጠራችኋለሁ» /
ሕዝ 36÷25 «ለተጠማ ከሕይወት ውኃ ምንጭ እንዲያው እኔ እሰጠዋለሁ » /ራእ 21÷6
7÷17፡22÷1፡17 እንዲል።
4ኛ የሕይወት ውኃ በዕለተ ዐርብ ከኢየሱስ ክርስቶስ ጎን የፈሰሰ ውኃ ነው /ዮሐ
19÷34 ዘካ 14÷8 1ኛ ዮሐ.መል. 5÷6፡8/#
5ኛ የሕይወት ውኃ ራሱ ኢየሱስ ክርስቶስ ነው «ሕዝቤ ሁለቱን ክፉ ነገሮች
አድርገዋልና እኔን የሕያውን ውኃ ምንጭ ትተውኛል» /ኤር 2÷13/= «አቤቱ
የእስራኤል ተስፋ ሆይ የሚተውህ ሁሉ ያፍራል ከአንተም የሚለዩ የሕይወትን ው
ምንጭ እግዚኣብሔርን ትተዋልና በምድር ላይ ይጻፋሉ» /ኤር 17÷13/ እንዲል።
መቅጃ የለህም/ቍ11/ እርሷ በምትቀዳበት መቅጃ የሚቀዳ የጉድጓድ ውኃ
የሚሰጣት መስሎአት መቅጃ የለህም የሕይወት ውኃ ከወዴት ታገኛለህ ትላለች።
11 ሴቲቱ። ጌታ ሆይ፥ መቅጃ የለህም ጕድጓዱም ጥልቅ ነው፤ እንግዲህ የሕይወት ውኃ ከወዴት ታገኛለህ?
12 በእውኑ አንተ ይህን ጕድጓድ ከሰጠን ከአባታችን ከያዕቆብ ትበልጣለህን? ራሱም ልጆቹም ከብቶቹም ከዚህ ጠጥተዋል አለችው።
ይህን ጉድጓድ ከሰጠን ከአባታችን ከያዕቆብ ትበልጣለህን?ቊ12
ሳምራዊቷ ሴት የተገኘችበት ቦታ ሲካር ቀደም ሲል ያዕቆብ የውኃ ጉድጓድ
ቆፍሮበት የነበረ ቦታ መሆኑ ተገልጾአል። ስለሆነም የውኃውን ጉድጓድ
ያዕቆብ እንደሰጣቸው ትገልጣለች።
ያዕቆብ አባታችን ማለቷ ስለ ሁለት ነገር ነው። 1ኛ ከልዩ ልዩ
ሀገር የመጡት አሕዛብ በሰማርያ ከምርኮ ከተረፉት እስራኤላውያን ጋር
ተጋብተዋልና ከእስራኤል (ከያዕቆብ) ስለ ምትወለድ ነው።
2ኛ ምናሴ የተባለው ካህን ሳምራውያንን ለማስተማር በተላከ ጊዜ
እግዚአብሔር አምላካችን ነው ያዕቆብም አባታችን ነው እያሉ የያዕቆብን
አምላክ እንዲለምኑ ነግሮአቸው ነበርና በትውፊታዊው አነጋገር መናገርዋ
ነው። ከያዕቆብ ትበልጣለህን? ማለቷ ለያዕቆብ የምትሰጠው አክብሮት ትልቅ
መሆኑን ያሳያል"
ማር ዮሐንስም- «ከአባታችን ከያዕቆብ አንተ ት0ልጣለህን? በማለቷ
ራሷን ከአይሁድ ጋር መደመር ፈለገች»ብሏል።