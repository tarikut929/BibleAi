ኢየሱስም ሕዝቡን አይቶ ወደ ተራራ ወጣ፤ በተቀመጠም ጊዜ
ደቀ መዛሙርቱ ወደ እርሱ ቀረቡ" አፉንም ከፈተ፤ እንዲህም ብሎ
አስተማራቸው” (ማቴ.5:1-2)"
(፩) ጌታችን ምን ያህል ጓጉቶ እንዳልነበረና ከተርእዮ ርቆ እንደ ነበረ
ተመልከት" [እንደዚህ ዓለም መምህራን] ላስተምራችሁ ብሎ ሕዝቡን
በዙሪያው አልሰበሰባቸውምና" ከዚህ ይልቅ ፈውስ ወደሚያስፈልጋቸው
ሰዎች እርሱ ራሱ ይጎበኛቸው በከተማቸውና በሀገራቸውም ኹሉ ይዞር
ነበር" ሕዝቡ እጅግ እየበዛ በመጣ ጊዜም በአንድ ቦታ ላይ ተቀመጠ።
የተቀመጠው ግን በከተማ ወይም
በምድረ በዳ ነው እንጂ" ይኸውም ምንም ነገር ለታይታ (በዚህ ዓለም
አላፊ ለኾነው ለትምክሕት)ልናደርግ እንደማይገባን በተለይም መንፈሳዊ
ጥበብን ገንዘብ ማድረግ ስንፈልግና ሊደረግ ያለው እጅግ አስፈላጊ ነገርን
ማስተማር ስንሻ ራሳችንን ከዚህ ዓለም ጫጫታና ታይታ ልንለይ ልንርቅ
እንደሚገባን ሲያስተምረን ነው"? በአደባባይ አልነበረም በተራራና
ገና ወደ ተራራ ወጥቶ “በተቀመጠም ጊዜ ደቀ መዛሙርቱ ወደ እርሴ
ቀረቡ‥" ምን ያህል በበጎ ምግባር እየጎለመሱ እንደ ኼዱ ታያለህን? እንዴት
በአጭር ጊዜ ውስጥ ልዑላነ ነፍስ እንደ ኾኑ ትመለከታለህን? ሕዝቡም እዚያ
እብሮ የነበረ ቢኾንም ቅሉ፡ ተአምር ለማየት የመጣ ነበር። ደቀ መዛሙር+
ግን በዚህች ቅጽበት ከዚህ የበለጠና ልዑል ነገርን መስማት ሻቱ። በርግጥም
ጌታችን እንዲያስተምር ንግግሩንም እንዲጀምር ያደረገው ይኸው የደቀ
መዛሙርቱ የልብ መሻት ነበር።
ጌታችን ሲፈውስ የነበረው የሥጋን ደዌና ሕማም ብቻ ሳይኾን የነፍስም
ጭምር ነበርና። ሕሙማነ ሥጋን በተአምራት እንደ ፈወሳቸው አሁን
ደግሞ ሕሙማነ ነፍስን በትምህርት ይፈውሳቸው ዘንድ ወደዚህ የቀጠለውም
ለዚህ ነበር። በመኾኑም ይሰጠው የነበረው ፈውስ ልዩ ልዩ ነበር፤ በቃል
ከሚያስተምረው ትምህርት ጋርም አብሮ በሚያደርገው ነገር(ገቢረ ተአምራት)
ክብሩን ይገልጥ ነበር። ከዚሁ ጎን ለጎንም ለኹለንተናችን ድኅነትን በመስጠት
እርሱ ራሱ ፈጣሬ ኵሉ መኾኑን በማሳየት የሐራጥቃን አፍ እየዘጋ ነበር
በመኾኑም ለእያንዳንዱ ተፈጥሮ ጭምር ስፍር ቍጥር የሌለውን መግቦት
እየሰጠ ፡ አንዱን ፈውሶ ሌላውንም ያድነው ነበር።
በዚህ መንገድም እንግዲህ ሥራውን ይሠራ ነበር። “አፉንም ከፍቶ
አስተማራቸው" የሚለውም ለዚህ ነውና። “አፉንም ከፍቶ" የሚለውን ስንኝ
መመሩስ ለምንድን ነው? ጌታችን ድምፅ አውጥቶ በመናገር ብቻ ያይደለ
በአርምሞም ትምህርት ይሰጣል፤ ኣንዳንድ ጊዜ “አፉን ከፍቶ” በሌላ ጊዜ
ደግሞ በሚያደርገው ድርጊት ያስተምር ነበር ብሎ ሲነግርህ ነው።
“አስተማራቸው" ብሎ ሲናገር በሰማህ ጊዜ ግን አርድእቱን ብቻ ያስተማረ
ኣይምሰልህ' በእነርሱ አንጻር ኹሉንም ነው እንጂ።
ነገር ግን ሕዝቡ በተለመደው መልኩ ዘወትር እንደሚመጣው [በአእምሮ ደካማ
የኾነ] ሕዝብ ስለ ነበረ ከዚህ የሚበዛውም በምድራዊ አሳብ የሚንፏቀቅ ስለ
ነበረ፡ ጌታችን ያስተምር የነበረው መደበኛ የኾኑ ደቀ መዛሙርቱን ወk
እርሱ አቅርቦ ነበር" ደቀ መዛሙርቱን ወደ እርሱ አቅርቦ በማስተማርም
ምንም እንኳን የሚናገረውን ለመረዳት በአእምሮ ደካማ የነበሩ ቢኾኑም
በኋላ ራስን ስለ መግዛትና ስለ ምግባር ኹሉ ሲያስተምር እንዳይጸንባቸው
ቀሪውን ሕዝብም ጭምር ያስተምር ነበር። ወንጌላዊው ሉቃስም ይህንን፦
“ወደ ደቀ መዛሙርቱ ዓይኑን አነሣ እንዲህም አላቸው ፥ ነገር ግን ለእናንተ ለምትሰሙ እላችኋለሁ" በማለት ጠቆም አድርጎ ነግሮናል (ሉቃ6፡
20 27)" ወንጌላዊው ማቴዎስም ይበልጥ ግልፅ በማድረግ፡ “ደቀ መዛሙርቱ
ወደ እርሱ ቀረቡ እንዲህም ብሎ አስተማራቸው" ሲል ጽፎልናል። ስለዚህ
ለኹሉም አስተምሮት ቢኾን ከደቀ መዛሙርቱ ጋር ሌሎችም ጭምር
ሊሰሙት ከነበሩት በላይ ጌታችንን ያደምጡት እንደ ነበረ ርግጥ ነው።
) ትምህርቱን የጀመረውስ ከየት ነው? ሕገ hዲስን ሊያስተምረን ሲል እንደ
መሠረትና ተቀዳሚ ሕግ አድርጎ ያኖረልንስ ምንድን ነው?
የተባለውን ቃል በነቂሐ ልቡና በሰቂለ ሕሊና ኾነን እናድምጠው። ምንም
እንኳን ለጊዜው ለእነርሱ የተነገረ ቢኾንም፥ የተጻፈው ከዚያ በኋላ ለሚመጡ
ሰዎችም (ትውልድም) ኹሉ ነውና። በመሠረቱ እዚህ ላይ ምንም እንኳን
በጉባኤ ሲያስተምር በአሳቡ የነበሩት ደቀ መዛሙርቱ ቢኾኑም፥ ትምህርቱ ግን
ያለ ገደብ ለኹሉም ነው እንጂ ለእነርሱ ብቻ ገድቦ የተናገረው አይደለምና።
[ለእነርሱ ብቻ በሚያመለክት አነጋገር] “በመንፈስ ድኾች ብትኾኑ ብፁዓን
ናችሁ” ሳይኾን [ለኹሉም በሚያመለክት መልኩ] “በመንፈስ ድኾች የኾኑ
ብፁዓን ናቸው” ያለውም ለዚህ ነውና። ለጊዜው ለእነርሱ ያስተማረው
ቢኾንም፥ ምክሩ ግን ለሰዎች ኹሉ ነውና። “እነሆም እኔ እስከ ዓለም ፍጻሜ
ድረስ ኹልጊዜ ከእናንተ ጋር ነኝ” ሲልም ለደቀ መዛሙርቱ ብቻ ሳይኾን
በእነርሱ አንጻር ለዓለም ኹሉ ነውና (ማቴ.28፡ 20)። ስለ ስሙ የተሰደዱ፣
ስለ እርሱ የተናቁ፣ ስፍር ቍጥር የሌለውንም መከራ የተቀበሉ “ብፁዓን
ናቸው” ብሎ ሲናገርም፥ የክብር አክሊልን ለሚያቀዳጃቸውና ወደዚህ የነፍስ
ልዕልና ለደረሱ ኹሉ ነው እንጂ እዚያ ለነበሩት ለደቀ መዛሙርቱ ብቻ
አይደለምና።
ነገር ግን ይህ ይበልጥ ግልፅ እንዲኾንልህና ትምህርቱን እጅግ እንድትሻው፣
አንተ ብቻ ሳትኾን ውዴታው ያላቸው ሌሎች ሰዎችም እጅግ ፍቅሩ
እንዲኖራቸው ዕፁብ ድንቅ የኾነው ትምህርቱን ምን ብሎ እንደሚጀምር
ተመልከት፦ መንፈስ ድኾች የኾኑ ብፁዓን ናቸውI መንግሥተ ሰማያት የእነርሱ ናትና (74.5.3)
“በመንፈስ ድኾች የኾኑ” ሲል ምን ማለቱ ነው? የተዋረዱና የተሰበረ ልብ
ያላቸው ሲል ነው። እዚህ ላይ “መንፈስ" ብሎ ሲናገር ልብንና ቁርጥ ፈቃድን
ማለቱ ነውና። ብዙዎች የተዋረዱ የሚኾኑት በዙሪያቸው ባሉት ነገሮች ጫና
ነው እንጂ ወደውና ፈቅደው ስላልኾነ፥ ጌታችን ተገድደው የተዋረዱትን
ሳይኾን እነርሱ ወደውና ፈቅደው በምርጫ ራሳቸውን የሚያዋርዱትንና
ልባቸው የሚሰብሩትን አመሰገናቸው። ተገድደው ቢዋረዱ ይህ መዋረድ
ብፅዓን (ክብር) የሚያስገኝ አይደለምና"
“የተዋረዱትን” ማለት እየተቻለውስ “ድኾች የኾኑ" ያለው ለምንድን ነው
ድኻ መኾን ከመዋረድ በላይ ልዑል ስለ ኾነ ነው። እዚህ ላይ እየተናገረ
ያለው በሕግጋተ እግዚአብሔር በአክብሮታዊ ፍርሐት የሚፈሩትንና
የሚንቀጠቀጡትን ነውና። በነቢዩ ኢሳይያስ አድሮም ይህን፦ “ወደ የዋሁና
ወደ ጸጥተኛው፥ ከቃሌም የተነሣ ወደሚንቀጠቀጠው ሰው ካልኾነ በቀር ወደ
ማን እመለከታለሁ?” ሲል ተናግሮታል (ኢሳ.66፡2)። ብዙ ዓይነት መዋረዶች
አሉና፦ በራሱ ሚዛንና መለኪያ የሚዋረድ (ዝቅ የሚል) ሰው አለ። ሌላው ሰው
ደግሞ ያለ መጠን ዝቅ ዝቅ የሚል ይኾናል። “የእግዚአብሔር መሥዋዕት
የተሰበረ መንፈስ ነው፤ የተዋረደውንና የዋሁን ልብ እግዚአብሔር አይንቅም
በማለት [ለጊዜው] ለዘብ ያለውን ስሜት ብቻ ሳይኾን ፍጹም ስለ ተሰበረው
ልብ ሲነግረን ያ ክቡር ነቢይ ያመሰገነውም ኹለተኛውን ዓይነት መዋረድ
ነው (መዝ.50፡17)። ሠለስቱ ደቂቅም ይህን ዓይነት መዋረድ ለእግዚአብሔር
መሥዋዕት አድርገው ሲያቀርቡ፦ “በየዋህ ልብና በቀና መንፈስ ተቀበልልን
እንጂ” ብለዋል (መዝ.ዘሠለ.ደቂ. ቍ.16)። ጌታችንም አሁን “ብፁዓን” ያላቸው
እንደዚህ ያሉትን ነው።
ዐበይት የሚባሉትና ዓለምን በሙሉ ያጠፉት ክፋቶች መግቢያ በራቸው
ትዕቢት ስለ ነበረ። ለምሳሌ ዲያብሎስ ራሱ ጥንቱንም ዲያብሎስ አልነበረም።
ተወዳጅ ጳውሎስ፦ “ጵጵስናን ሊሾም የሚወድ በትዕቢት ተነፍቶ በዲያቢሎስ
ፍርድ (ዲያብሎስ በተያዘበት አሽክላ) እንዳይወድቅ አዲስ አማኝ አይኹን”
ብሎ እንደ ተናገረው ዲያብሎስ፥ ዲያብሎስ የኾነው በትዕቢት ነበር (1ኛ
ጢሞ.3፡6)። የመጀመሪያው ሰው ኣዳምም ለዚህ ምሳሌና መዋቲ የኾነው
ዲያብሎስ በሰጠው [ከንቱ] ተስፋ በመታበዩ ነበርs “እንደ እግዚአብሔር
እኾናለሁ” ብሎ ሲያስብ፥ የነበረውን (የጸጋ አምላክነትን) እንኳን ያጣው፣
እግዚአብሔርም ይህን ከንቱነቱን ተመልክቶ ስለ ስንፍናው “እነሆ አዳም
ከእኛ እንደ አንዱ ኾነ" ብሎ በተሳልቆ የገሠጸው በትዕቢት ምክንያት
ነበር (ዘፍ.3፡22)። ከዲያብሎስና ከአዳም በኋላ ተነሥተው እያንዳንዳቸው
ወደ ዓመፃ የገቡትም ራሳቸውን ከእግዚአብሔር ጋር የተወሰነ መተካከልን
ተመኝተው ነበር። በመኾኑም የበደሎቻችን ብርቱ ምሽግ የክፋቶቻችን
ኹሉ ሥርና ምንጭ ይህ (ትዕቢት) ስለ ነበር ክብር ይግባውና ጌታችን
ለዚህ ደዌ የሚኾን ተገቢ መድኃኒት አሰናድቶ ከኹሉም አስቀድሞ ይህን
ሕግ እንደ ጽኑዕና አስተማማኝ መሠረት አኖረ። ይህ ጽኑዕና አስተማማኝ
መሠረት ሲቀመጥ አናፂውም ያለ ፍርሐትና ያለ ሥጋት ሌላውን ኹሉ በላ
ላይ ያንፃልና። ይህ መሠረት ከሌለ ግን አንድ ሰው በሕይወቱ ሰማየ ሰማያት
ላይ ቢደርስም እንኳን፡ በቀላሉ [እንደ እንቧይ ካብ] ፈራሽ ነው' መፍረሱ
ብቻም ሳይኾን ፍጻሜው አሳዛኝ ነው" የቱንም ያህል ብትሖም፣ ብትጸልይ፣
ብትመጸውት ትዕግሥትን ብታሳይ ሌላውንም ምግባር ኹሉ በአንድ ላይ
አስተባብረህ ብትይዝ፡ ትሕትና ግን ከሌለህ ይህ ኹሉ ምግባር ከንቱ ነው፤
ይጠፋልም።
በፈሪሳዊው ዘንድ የኾነው ይህንኑ ራሱ ነበር" ምንም እንኳን በሌላው ምግባር
በከፍተኛው ጠርዝ ላይ ደርሶ የነበረ ቢኾንም፡ የኹሉም እናት የምትኾን
ምግባር ስላልነበረው ኹሉንም አጥቶ ተዋረደ (ሉቃ.18፡14)። ትዕቢት የክፋት
ኹሉ ምንጭ እንደ ኾነ ኹሉ፡ ትሕትናም የምግባር ኹሉ መሠረት ናትና።
እንዲህም በመኾኑ ጌታችን በሰሚዎቹ ልብ ውስጥ ሊኖር የሚችለውን ትዕቢት
ኹሉ ከሥሩ በመንቀል ጀመረ።
“ታዲያ በኹሉም ረገድ የተዋረዱ ለነበሩት ለደቀ መዛሙርቱ ጌታ ስለዚህ
ነገር ማስተማሩ ጥቅሙ ምንድን ነው? ዓሣ አሥጋሪዎች ድኾች፣ የተናቁና
ያልተማሩ ስለ ነበሩ ሊያስታብያቸው የሚችል ምንም ነገር አልነበራቸውምና"
ብሎ የሚጠይቅ ሰው ሊኖር ይችላል።
ምንም እንኳን እነዚህ ነገሮች ደቀ መዛሙርቱን የተመለከቱ ባይኾኑም፥
እዚያ ለነበሩት ለሌሎች ሰዎች ግን በርግጥ አስፈላጊ ነበሩ።
እዚያ ለነበሩት ሌሎች ሰዎች ብቻም ሳይኾን በኋላ ደቀ መዛሙርቱን
ለሚቀበሉትም አስፈላጊ ነበሩ፤ ታብየው ላይቀበሉአቸው ይችሉ ነበርና።
ነገር ግን ለደቀ መዛሙርቱም ቢኾን ይህ አስፈላጊ ነበር ማለት
ትክክል ነው" ለምን ቢሉ፥ ምንም እንኳን ያን ጊዜ (ለጊዜው) ይህ
የማያስፈልጋቸው የነበሩ ቢኾኑም፥ በኋላ ድንቆችንና ምልክቶችን
ማሳየት በጀመሩ፣ ገናናነታቸው በዓለም ላይ በናኘ፣ በእግዚአብሔርም
በተማመኑ ጊዜ እንዳይታበዩ ይህ በርግጥ ያስፈልጋቸው ነበርናs ሀብትም
ቢኾን፣ ኃይልም ቢኾን፣ ሹመትም ቢኾን፥ እነርሱ ፍጹም ገንዘብ
ካደረጉት በላይ ሰውን ሊያስታብየው የሚችል የለምና። እንዲያውም
ድንቆችንና ምልክቶችን ከማድረጋቸው በፊትም ቢኾን ያ ኹሉ ሕዝብ
ያ ኹሉ ጉባኤተኛ ጌታቸውን ከብቦ ሲመለከቱት እንደ ሰው ድካም
ሊሰማቸው ይችል ነበርና። ስለዚህ ጌታችን ይህ ኹሉ ሳይፈጠርባቸው
አስቀድሞ ሊፈጠር የሚችለውን ትዕቢት አራቀላቸው።
ቃሉ ይህንንም ትምህርት በምክር ወይም በትእዛዝ _ አላቀረበውም።
እንዳይከብዳቸውና ለሌላውም ትምህርቱ ኹሉ መግቢያ በር ይኾን ዘንድ
አስቦ በምስጋና መልኩ አቀረበው እንጂ" ሲናገር “ይህ ወይም ያ ሰው” ሳይኾን
“ይህን የፈጸሙ ኹሉ ብፁዓን ናቸው” ነውና ያለው። ስለዚህ ባሪያም ብትኾን፣
ጦም አዳሪም ብትኾን፣ በድኸነት ውስጥ የምትኖርም ብትኾን፣ እንግዳም
ብትኾን፣ ያልተማርህም ብትኾን ይህን ምግባር ለመያዝ ብትጣጣር ብፁዕ
እንዳትኾን የሚከለክልህ አንዳች ምክንያት የለም።5
እንግዲህ እንደምትመለከተው፥ በጣም አስፈላጊ ከኾነው ሕግ ከጀመረ በኋላ፥
በዚህ ዓለም አሳብ ኹሉም ሰው የሚቃወመው ወደሚመስለው ወደ ሌላ
ትእዛዝ ቀጠለ። ምንም እንኳን በዚህ ዓለም ሰዎች አተያይ የሚደሰቱ ሰዎች
የሚያስቀኑ፥ የሚጨነቁና ድኾች የሚያዝኑም ሰዎች ደግሞ አሳዛኝ እንደ
ኾኑ ቢታሰቡም፥ ጌታችን ግን ከሚደሰቱት ሰዎች ይልቅ እነዚህን ንዑዳን
ክቡራን አላቸው፤ እንዲህ በማለት፦
የሚያዝኑ ብፁዓን ናቸው” (ማቴ.5:4*
ርግጥ ነው ሰዎች ኹሉ፥ እነዚህን እጅግ አሳዛኝ ይሉአቸዋል። ጌታችንም
በዚህ መንገድ “ንዑዳን ክቡራን” ይላቸው ዘንድ አስቀድሞ ገቢረ ተአምራቱን
የፈጸመው ለዚህ ነበር።
እዚህ ላይም ጌታችን “ንዑዳን ክቡራን” ያላቸው ኃጢአታቸውን አስበው
የሚያዝኑትን ነው እንጂ እንዲሁ የሚያዝኑትን ኹሉ አይደለም። ኃጢአታቸውን
ኣስበው የማያዝኑት ኀዘንና የዚህ ዓለም ደስታ ቀረብኝ ብለው የሚያዝኑት
ኀዘን የሚገባ ኀዘን አይደለምና" ንዑድ ክቡር የሚኾን ጳውሎስም ይህን
ይበልጥ ግልፅ ሲያደርገው፦ “እንደ እግዚአብሔር ፈቃድ የኾነ ኀዘን ጸጸት
የሌለበትን፥ ወደ መዳንም የሚያደርሰውን ንስሐ ያደርጋልና፤ የዓለም ኀዘን
ግን ሞትን ያመጣል” ብሎአል (2ኛ ቆሮ.7፡10)።
ስለዚህ ጌታችንም ራሱ “ብፁዓን” እያላቸው ያለው እንዲሁ የሚያዝኑትን
ሳይኾን እንደዚህ ወደ መዳን የሚያደርሰውን ኀዘን የሚያዝኑትን ነው።
እንዲህ በመኾኑ፦ “የሚተክዙ” ሳይኾን “የሚያዝኑ” አለ። ይህም ትእዛዝ
ፍጹም ራስን መግዛትን የሚያስተምረን ነው= ልጄ፣ ወይም ሚስቴ፣ ወይም
ሌላ ዘመድ ሞተብኝ ብለው የሚያዝኑ ሰዎች በኀዘን ውስጥ ኾነው የıንዘብ
ፍቅር ወይም የሥጋ ተድላ የማይታያቸው ከኾነ ወይም ክብርን ስለ ማግኘት
የማያስቡ ሰዎች ቢሰድቡአቸው ግድ የማይሰጣቸው በቅናት የማይያዙ
ወይም ኀዘናቸው ኹለንተናቸውን ስለሚቈጣጠረው በሌላ ስሜት የማይጠቁ
ከኾነ፡ ኃጢአታቸውን አስበው የሚያዝኑ ደግሞ እንደሚገባ ኾነው ሲያዝኑ
ይበልጥ ራስን መግዛት ገንዘብ ያደርጋሉና።
የዚህ ኹሉ ሽልማቱስ ምንድን ነው? “መጽናናትን ያገኛሉና” አለ።
ንገረኝ! መጽናናትን የሚያገኙት የት ነው? በዚህም ዓለም በወዲያኛውም
ዓለም ነው። ያገኛቸው ነገር እጅግ ከባድና አሰቃቂ ስለ ነበረ፥ ጌታችንም
ይህን ሸክም ከምንም በላይ የሚያቀልላቸውን ተስፋ ሰጣቸው። ስለዚህ
መጽናናትን የምትሻ ከኾነ እዘን። እንዲህ ብዬ ስነግርህም ጨለምተኛና
አሳዛኝ ንግግር እንደ ነገርሁህ አታስብ። እግዚአብሔር ሲያጽናና፥ እንደ
በረዶ ክምር እልፍ ጊዜ በአንተ ላይ ትካዜ ቢዘንብም እንኳን ከትካዜህ በላይ
መኾን ይቻልሃልና። እግዚኣብሔር ብድራትን ሲከፍል ከእኛ ድካምና ጥረት
እጅግ የሚልቅ ነውና ። እዚህ ላይ “የሚያዝኑ ብፁዓን ናቸው፥ መጽናናትን
ያገኛሉና” ሲል የሚያገኙት ብድራት እንደ ድካማቸው መጠን ያይደለ
እግዚአብሔር ለሰው ልጅ ባለው የፍቅር መጠን ነው ሲል ነውና* በዚህ
መንገድ የሚያዝኑ ሰዎች የሚያዝኑት ጥፋታቸውን አስበው ነው። ለዚህም
ይቅርታን ማግኘት በቂ ነው። እግዚአብሔር ግን ለሰው ልጆች ካለው ወደር
የለሽ ፍቅር የተነሣ ብፁዓን ያደርገናል፤ ብዙ መጽናናትንም ይሰጠናል
እንጂ ሹመት ሽልማቱን ከቅጣታችን እንድናመልጥ ወይም ከኃጢአታችን
እንድንድን በማድረግ አይገድበውም።
ጌታችን እንድናዝን ሲያዘን ግን ስለ ባልንጀራችን ኃጢአትም ጭምር ነው
እንጂ ለራሳችን ኃጢአት ብቻ አይደለም። ቅዱሳን እንደዚህ ርኀሩኀን ነበሩና።
ለምሳሌ ሙሴን [ከሕይወት መጽሐፍ ደምስሰኝ” ሲል] ቅዱስ ጳውሎስን
[ስለ ወንድሞቹ ስለ እስራኤላውያን መረገምን ሲመርጥ] እንደዚሁም ክቡር
ዳዊትን ያስታወስን እንደ ኾነ፥ ብዙውን ጊዜ ያዝኑ የነበሩት እነርé ራሳቸው ለበደሉት በደል አልነበረምና
የች ብፁዓን ናቸውº ምድርን ይወርሳሉና” (ማቴ.5፡5)” ንገረኝ! ምን ዓይነት
ምድር ነች? አንዳንዶች እዚህ ላይ ጌታችን የተናገረው ነገር ምሳሌያዊ ንግግር
ስለ ኾነ “ምሳሌያዊት ምድር ነች” ይላሉ። ነገር ግን አይደለም፤ መጽሐፍ
ቅዱስ ላይ ምሳሌያዊ ብቻ ተብላ የተጠቀሰችን ምድር አናኝምና# ታዲያ
ጌታችን ምን ማለቱ ሊኾን ይችላል? [ኃዳግያነ በቀል የኾኑ - የዋሃን - ሰዎች]
ተጨባጭ የኾነ ሹመት ሽልማት ያገኛሉ ሲል ነው። ይኸውም ተወዳጅ
ጳውሎስ፦ “መልካም እንዲኾንልህ ዕድሜህም በምድር ላይ እንዲረዝም
አባትህንና እናትህን አክብር” እንዳለው ነው (ኤፌ.6፡2)= ጌታችን ራሱም
ለፈያታዊ ዘየማን፦ “እውነት እልሃለሁ፥ ዛሬ ከእኔ ጋር በገነት ትኾናለህ
ብሎታል (ሉቃ.23፡43)።
በመኾኑም ጌታችን ለብፅዕና ሲያነሣሣን ገና ሊመጣ ስላለው ክብር ብቻ
በመናገር ሳይኾን በዚህ ዓለም ባሉት ክብሮችም ጭምር በመናገር ነው።
አብዛኛው ሰማዒ የሚረዳው በዚህ መንገድ ሲነገረው ነውና፤ የሚነሣሣው
ሊመጣ ካለው ነገር ይልቅ በዚህ ዓለም ስላሉት ነገሮች ሲነገሩት ነውና።
ለምሳሌ ጥቂት ወረድ ብሎም፡ ከባላጋራህ ጋር ፈጥነህ ተስማማ ብሎአል
(ማቴ.5፡25)" የዚህ ሹመቱ ሽልማቱ ምን እንደ ኾነ ሲናገርም፦ “ባለጋራህ
ለዳኛ እንዳይሰጥህ፤ ዳኛውም አሳልፎ ለሎሌው ይሰጥሃል” ብሎአል (ማቴ.5፡
25)። እንግዲህ ጌታችን በምን መንገድ እንዳስጠነቀቀን ታስተውላለህን?
በግዙፋንና በፊት ለፊታችን በሚከናወኑ ነገሮች ነው። “ወንድሙንም
ጨርቃም የሚለው ኹሉ የሸንጎ ፍርድ ይገባዋል” ማለቱም ይህን የመሰለ ነው
(ማቴ.5፡22)።
ንዑድ ክቡር የሚኾን ጳውሎስም ስለ ድንግልና ባስተማረ ጊዜ የዚህ ሽልማቱ
ምን እንደ ኾነ ሲናገር ግዙፋንና በዚህ ዓለም ያሉትን ነገሮች አብዝቶ
ተጠቅሞ አስተምሮአል" ለጊዜው ስለ መንግሥተ ሰማያት ሳይናገር ግዙፋን
የኾኑ ነገሮችን ተጠቅሞ፡ “ስለ አሁኑ ችግር” “እኔም እራራላችሁ ነበር"፣
“ነገር ግን ያለ አሳብ Aትኖሩ እወዳለሁ" ብሎአልና (1ኛ ቆሮ.7፡26፡28፡32)።
በዚሁ መሠረትም ጌታችን መንፈሳዊውንና ረቂቁን ነገር ግዙፍ ከኾነው ጋር
አዋሕዶ ነው ያቀረበው። ምንም እንኳን በዚህ ዓለም ሰዎች ዘንድ የዋህ ሰው
ያለውን ኹሉ እንደሚያጣ ተደርጎ የሚታሰብ ቢኾንም፡ ጌታችን ግን ከዚህ
በተቃራኒው፦ “በፍጹም! ይህ የዋህ ሰው፣ ይህ ቀማኛ ያይደለ ሰው፣ ይህ
ዕብሪተኛ ያይደለ ሰው ሀብቱን ንብረቱን ኹሉ በአስተማማኝ መዝገብ ያኖረ
ሰው ነው። ቀማኛና ዕብሪተኛ ሰውስ መንፈሳዊ ሀብቱን ብቻ ሳይኾን የገዛ
ሕይወቱንም የሚያጣ የሚያጠፋ ሰው ነው” አለ።
ከዚሁ በተጨማሪም “ምድር” ብሎ መናገሩ በዘመነ ብሉይ ነቢዩ ደጋግሞ፦
“የዋሆች ግን ምድርን ይወርሳሉ” እያለ ያስተምር ስለ ነበረና፥ ጌታችንም
በኹሉም ረገድ እንግዳ የኾነ አነጋገርን ላለመጠቀም ሽቶ ከለመዱት
ይትብሃል ጋር አሰናስሎ ሲያቀርብላቸው ነው (መዝ.36፡11)።
እዚህ ላይም “ምድርን ይወርሳሉ” በማለቱ ሽልማታቸው በዚህ ዓለም ብቻ
ገድቦ ሲያስቀረው ሳይኾን ከመንፈሳውያንና ረቂቃን ክብሮች ጋርም ጭምር
አሰናስሎ ሲያቀርበው ነው# ክብር ይግባውና ጌታችን ስለ መንፈሳዊ ነገር
ሲናገር የአሁኑን ዓለም ሳይጨምር፥ አሊያም ስለ አሁኑ ዓለም ሲናገር ስለ
ወዲያኛው ዓለም ሳያካትት አልተናገረምና። “አስቀድማችሁ የእግዚአብሔርን
መንግሥት ፈልጉ፤ ይህም ኹሉ ይጨመርላችኋል” ብሎአልና (ማቴ.6፡33)=
ዳግመኛም፦ “ስለ ስሜም ቤትን ወይም ወንድሞችን ወይም እኅቶችን ወይም
አባትን ወይም እናትን ወይም ሚስን ወይም ልጆችን ወይም ርስትን የተወ
ኹሉ መቶ ዕጥፍ ዋጋ ያገኛል፤ የዘለዓለም ሕይወትንም ይወርሳል” ብሎአልና
(ማቴ 19፡29)።
(፮) ጽድቅን የሚራቡና የሚጠሙ ብፁዓን ናቸው” (ማቴ.56)
እንደ ምን ያለ ጽድቅን ነው? ገቢረ ሠናያትን ኹሉ ወይም ደግሞ በዋናነት
የስስት ተቃራኒ የኾነውን ምግባር ሲል ነው። ቀጥሎ ስለ ምሕረት ትእዛዝ
ሊሰጥ ስለ ኾነ፥ ምሕረትን ልናሳይ የሚገባን Xንደ ምን ባለ መልኩ -
ለምሳሌ ከቀማኛነት ወይም ከስስት በራቀ መልኩ - እንደ ኾነ ያሳየን ዘንድ
ሽቶ ጽድቅን ገንዘብ የሚያደርጉትን “ብፁዓን” ብሎ ጠራቸው=
በምን ያህል ከፍ ያለ ኃይል እንደ ገለጠውም ተመልከት= “ጽድቅን ይዘው
የሚጸኑ ብፁዓን ናቸው" ሳይኾን “ጽድቅን የሚራቡና የሚጠሙ ብፁዓን ናቸው”
ነውና የሚለው" ይኸውም ጽድቅን እንደው በዘፈቀደ ሳይኾን በፍጹም መሻት
[በመራብና በመጠማት ደረጃ] ልንከተላት እንደሚገባን ሲነግረን ነው። የስስት
ልዩ መገለጫው ያለመጠን መሻት ነውና። እኛም ላግኝ ላግኝ ከማለት በላይ
ልብላ ልጠጣ በሚል አንያዝምና፥ ጌታችን ይህን መጎምጀት ወደ ሌላ ወደ
አዲስ ነገር ይኸውም ጽድቅን ወደ መጎምጀት፣ ጽድቅን ላግኝ ላግኝ ወደ
ማለት እናሻግረው ዘንድ ነገረን።
ቀጥሎም ሽልማቱን “ይጠግባሉና” በማለት እንደ ገና ተጨባጭ በኾነ መልኩ
ተናገረ። በዚህ ዓለም፥ ባለጠጎች ይበልጥ ባለጠጋ የሚኾኑት በተለምዶ
በስስት እንደ ኾነ ብዙዎች ቢያስቡም፥ ጌታችን ግን “በፍጹም! እንዲያውም
ተቃራኒው ነው። እውነተኛ ባለጠግነት የሚገኘው [ከኃጢአት መብል ተርቦ
ከኃጢአት መጠጥ ተጠምቶ ነፍሴ አንተን ተጠማች እንዲል] ጽድቅን
በመራብና በመጠማት ነው። ስለዚህ ጽድቅን እስከ ፈጸምህ ድረስ [የሥጋ
ድኸነትን አትፍራ፤ [የሥጋ] ረሃብንም አትፍራ። ጽድቅን የወደዳት ሰው
የሰውን ኹሉ [መንፈሳዊ] ሀብት ለራሱ ገንዘብ እንደሚያደርግ፥ ቀምተው
ምድራዊ ሀብትን የሚያገኙ ሰዎችም ኹሉን ያጡ ናቸውና” በማለት ተናገረ።
እንግዲህ ተመልከት! የሌሎችን ሰዎች ገንዘብ ለማግኘት ብለው የማይጎመጁ
ሰዎች ታላቅ የኾነ ሀብትን የሚያገኙ ከኾነ፥ የራሳቸውንም ጭምር የሚንቁና
ለሌሎች የሚመጸውቱ ደግሞ የበለጠ ያገኛሉ።
የሚምሩ ብፁዓን ናቸው” (ማቴ.57)
ለእኔ እንደሚረ'ዳኝ እዚህ ላይ እየተናገረ ያለው የዚህን ዓለም ንዋይ
በመስጠት ብቻ ሳይኾን በየዋህ ልቡና በንጹህ ሕሊና በምግባራቸውም ጭምር
ለምንዱባን ምሕረት የሚያሳዩትን ነው። ምሕረት በብዙ መልኩ የሚገለጥ
ነውና። ከዚህ የተነሣ ይህ ትእዛዝም ሰፊና ጥልቅ ነውና።º የእነዚህ ሰዎች
ሽልማታቸውስ ምንድን ነው? “ይማራሉና።”
ከአፍአ ሲታይ የሚምሩ ሰዎች ደመወዛቸው ከድርጊታቸው ጋር ተስተካካይ
ይመስላል" ነገር ግን ከሚያደርጉት ድርጊት አንጻር እጅግ የላቀ ነው"
እነርሱ ያሳዩት ምሕረት እንዴ ሰው ሲኾን ያገኙት ምሕረት ግን ከፈጣሬ
ኵሉ ከእግዚኣብሔር ነውና። የሰው ምሕረትና የእግዚአብሔር ምሕረትም
ፍጹም የማይነጻጸር ይልቁንም ልዩነቱ የክፋትና የደግነት ያህል የሰፋ ነውና።
[አንዲት ኩባያ ውኃ ሰጥቶ መንግሥተ ሰማያት መቀበል ነውና።]
“ልበ ንጹሃን ብፁዓን ናቸው* እግዚአብሔርን ያዩታልና” (ማቴ.5፡8)
እነሆ አሁንም ሹመት ሽልማቱ መንፈሳዊ ነው። እዚህ ላይ “ልበ ንጹሃን”
ብሎ የጠራቸው ምግባርን ኹሉ አስተባብረው የያዙትንና ለራሳቸው ምንም
ኃጢአት የማያስቡትን፥ ወይም ደግሞ በንጽህና የሚኖሩትን ነው። በንጽህና
የመኖርን ያህል እግዚአብሔርን እንድናየው የሚያደርገን ምንም ምግባር
የለምና።" ስለዚህ ቅዱስ ጳውሎስም፦ “ከሰው ኹሉ ጋር ሰላምን ተከታተሉ፤
ትቀደሱም ዘንድ ፈልጉ፥ ያለ እርሱ ጌታን ሊያይ የሚችል የለምና” አለ
(ዕብ.12፡14)። እዚህ ላይ እየተናገረ ያለው አንድ ሰው [ሥጋውን ከርኵስ
ሥራ ለይቶ ልቡን ወደ ገቢረ ሠናይት ለመመለስና በሕሊናው እኩይ አሳብ
ሲመጣ፥ ሰው ባያየኝ እግዚአብሔር ያየኛል ብሎ ከእኩይ ግብር ለመራቅ
ውዴታው ካለው፣ በአጠቃላይ የእግዚአብሔርን ዓይን በልቡ፥ ልቡንም
በእግዚአብሔር ዓይን ካደረገ] ይህን “ማየት” ገንዘብ ማድረግ እንደሚቻለው
ነው:
ምሕረትን የሚያሳዩ፣ የማይቀሙ፣ ወይም የማይጎመጁ፥ ነገር ግን በዝሙትና
በርኵሰት የሚወቀሱ ብዙ ሰዎች ስላሉ፥ ጌታችን ምሕረት ማሳየት፣
አለመቀማት፣ አለመጎምጀትና የመሳሰለ ኹሉ ብቻውን በቂ እንዳይደለ
ያስረዳ ዘንድ “ልበ ንጹሃን ንዑዳን ክቡራን ናቸው” ብሎ ጨመረ። ይኸውም
የተወደደ ጳውሎስ ለሰብአ ቆሮንቶስ ሲጽፍ የመቄዶንያ ክርስቲያኖች
በምጽዋት (ምሕረት በማሳየት) ብቻ ሳይኾን በሌላም ምግባር ኹሉ ባለጠጎች
መኾናቸውን እንደ ተናገረው ነው። በድኸነታቸው ጥልቅነት የለጋስነታቸውን
ባለጠግነት ከተናገረ በኋላ፦ “ራሳቸውን ለጌታ ለእኛም ሰጡ” ብሎአልና (2ኛ ቆሮ.8፡5)።
(፯) “የሚያስተራርቁ ብዓን ናቸው” (ማቴ.5፡9)
እዚህ ላይ ጌታችን እየፈለገብን ያለው ከመካከላችን ክርክርንና ጥልን
እንድናስወግድ ብቻ ሳይኾን ከዚሁም ጋራ ከዚህ የተሻለ ነገር፥ ይኸውም
ሌሎች በክርክር ውስጥ ያሉ ሰዎችን እንድናስታርቅም ጭምር ነው።
ሽልማቱም እንደ ገና መንፈሳዊ ነው። እርሱስ ምን የሚል ነው?
የእግዚአብሔር ልጆች ይባላሉ "
አዎን፥ የተለያዩትን ማስማማትና የተጣሉትን ማስተራረቅ የወልድ ዋሕድ ግብር ነውና።"
ብፅዕና ባለበት ኹሉ ሰላምን ብቻ እንዳታስብ ግን ጌታችን እንዲህ
ሰል መረ፡
ለ ጽድቅ የሚሰደዱ ብዓን ናቸ” (7ቴ.510)"
“ስለ ምግባር ስለ ትሩፋት፣ ሌሎች ሰዎችን ለመርዳት፣ ስለ እግዚአብሔር
ብለው የሚሰደዱ" ሲል ነው። የነፍስ ተግባራዊ ጥበብዋን ኹሉ “ጽድቅ”
ብሉ መጥራት ለጌታችን ልማዱ ነውና:"
ûነችሁና ሲያሳድዱአችሁ በእኔም ምክንያት ክውን ኹሉ በውሸት
ሲናባችሁ ብዓን ናችሁ" ደስ ይበላችሁ* ሐሴትም አድርጉ” (ቴ.5
11-12)=
እንዲህ ሲል ነው፡ [እኔን ጋኔን አለበት' እንዳሉኝ እናንተንም]
ጠንቋዮች [እኔን አሳች' እንዳሉኝ እናንተንም] አሳቾች፣ ለሌላው
በሽታ የኾኑ ክፉ ሰዎች ወይም ይህንም የመሰለ ሌላ ቢሉአችሁ ንዑዳን
ክቡራን ናችሁ።" እንግዲህ ከእነዚህ ሕጎች በላይ ምን ሐዲስ ሕግ ሊኖር
ይችላል? ሌሎች የዚህ ዓለም ሕጎች ኹሉ ከእነርሱ የሚያርቁአቸውን
ነገሮች - ለምሳሌ ድኸነትን ኀዘንን፣ ስደትን በሐሰት መከሰስን -
ጌታችን ግን የሚፈለጉ እንደ ኾኑ ተናገረ። መናገር ብቻም ያይደለ
ኹለት ወይም ዓሥር ወይም ሃያ ወይም መቶ ወይም አንድ ሺሕ
ሰዎችን ሳይኾን መላውን ዓለም አሳመነበት" ብዙዎች የዚህ ዓለም
ሰዎች ከለመዱአቸውና እነዚህን አሳዛኝና መራራ ነገሮችን እየሰሙም
“ይደነቁ ነበር (ማቴ.7፡28)። ያስተምራቸው የነበረው ጌታችን ኃይሉ
(ሥልጣኑ) ታላቅ ነበርና።
ሰዎች በሌሎች መነቀፋቸው ብቻውን ንዑዳን ክቡራን ያሰኛቸዋል
ብለህ እንዳታስብ ግን፡ ጌታችን ኹለት ቅድመ ኹኔታዎችን
አስቀምጦአል፡
[አንደኛ] ነቀፋው በእርሱ በጌታችን ምክንያት ሲኾን እንደ ኾነ፥
[ኹለተኛው ደግሞ] የሚነቀፉበት ነገር
አስቀምጦአል።
የውሸት ሲኾን እንደ ኾነ
በእነዚህ ምክንያት ካልኾነ በቀር አንድ ሰው ቢነቀፍና ቢሰደድ ብፁዕ
አይደለም ብቻ ሳይኾን ተጎጂም ነው።
13
ዐስበ ጻማቸውን ደግሞ ተመልከት ዋጋችሁ በሰማያት ታላቅ ነውና""
አንተ ግን ምንም እንኳን በእያንዳንዱ ብፁዓን በሚልበት ጊዜ በቀጥታ
ስለ መንግሥተ ሰማያት ሲናገር ባትሰማም በዚህ ተስፋ አትቁረጥ።
ምንም እንኳን ለሽልማቶቹ የተለያየ ስያሜ ቢሰጣቸውም፥ በኹሉም
ስለ መንግሥተ ሰማያት እየተናገረ ነውና። “የሚያዝኑ መፅናናትን
ያገኛሉ”፣ “የሚምሩ ይማራሉ”፣ “ልበ ንጹሃን እግዚአብሔርን ያዩታል”፣
የሚያስተራርቁ “የእግዚአብሔር ልጆች ይባላሉ” እያለ ሲናገር ስለ ሌላ
ስለ ምንም ነገር ሳይኾን በምሥጢር በእነዚህ ኹሉ ሲናገር የነበረው ስለ
መንግሥተ ሰማያት ነበርና። መጽናናትን፣ ምሕረትን፣ እግዚአብሔርን
ማየት፣ የእግዚአብሔር ልጅ መኾንን ያገኙ ሰዎች በርግጥ መንግሥተ
ሰማያትን ይወርሳሉና። ስለዚህ ይህ ሽልማት ጽድቅን ለሚራቡ፣
ለየዋሆችና ያለ ልዩነት ለተቀሩትም ኹሉ ነው እንጂ በመንፈስ ድኾች
ለኾኑ ብቻ ነው ብለህ አታስብ።
ጌታችን ብፁዓን ያላቸው እነዚህን ኹሉ መኾኑ፥ አንተ የሚታይ
የሚጨበጥ (አላፊና ጠፊ) ሹመት ሽልማትን እንዳትሻ ነው። ከዚህ
ዓለም ጋር አብሮ የሚያልፍ፣ ከጥላ በላይም እጅግ ፈጥኖ የሚጠፋ
ነገን የተቀዳጀ ሰው ብፁዕ ሊሰኝ አይችልምና።
(፰) ጌታችን “ዋጋችሁ በሰማያት ታላቅ ነውና” ብሎ ሲናገርም፥ ጨምሮ፦ hእናንተ
በፊት የነበሩትን ነቢያትን እንዲሁ አሳድደዋቸዋልና በማለት ሌላ መጽናኛ ቃል ተናግሮአል።
ተስፋ መንግሥተ ሰማያት ገና ያልመጣችና የምትጠበቅ ስለ ኾነች ከዚህ
ዓለም፣ እነርሱን ከሚመስሉ ሰዎችና ቀድመው የተንገላቱ ነቢያትን በማዘከር
መጽናናትን ሰጣቸው።
“ስለዚህ” አላቸው ጌታ፥ “እንደዚህ ያሉ መከራዎች ሲደርሱባችሁ በቃላችሁና
በግብራችሁ መካከል ልዩነት ስላለ ወይም በእነርሱ ስደት የሚደርስባችሁ
የሐሰት ትምህርት አስተማሪዎች ስለ ኾናችሁ እንደ ኾናችሁ አድርጋችሁ
አታስቡ። እነዚህ እንግልቶችና መከራዎች የሚደርሱባችሁ በቃላችሁ ስሕተት
ስላለ ሳይኾን ከሰሚዎቻችሁ ክፋት የተነሣ ነውና። ስለዚህ ተወቃሾቹ መከራ
አድራሾቹ እነርሱ ናቸው እንጂ መከራ የሚደርስባችሁ እናንተ አይደላችሁም
እነዚህ ነገሮች እውነት መኾናቸውም ከዚህ በፊት የነበሩት ጊዜያት ምስክሮች
ናቸው# አንዳንዶቹን በድንጋይ የወገሩአቸው ሌሎችን ያሳደዱአቸ
አንዳንዶቹንም ስፍር ቍጥር የሌለው መከራን ያደረሱባቸው ነቢያት ሕ
እግዚአብሔርን ተላልፈው ተገኝተዋል በሚል ክስ አልነበረምና። ስለዚህ ይ
በፍጹም አያውካችሁ፤ አሁንም የሚያደርጉትን ኹሉ በዚሁ ተመሳሳይ ሕሊና
ነውና።" እንግዲህ መንፈሰ ልቡናቸውን በሙሴና በኤልያስ ማኅበር አጠገብ
በማኖር እንደ ምን ከፍ ከፍ እንዳደረገው ታያለህን?
ንዑድ ክቡር የሚኾን ጳውሎስም ለተሰሎንቄ ክርስቲያኖች በጻፈላቸው
ክታቡ ላይ፦ “እናንተ ወንድሞች ሆይ፥ በይሁዳ የሚኖሩትን በክርስቶስ
ኢየሱስ ያሉትን የእግዚአብሔርን ማኅበሮች የምትመስሉ ኾናችኋል፤ እነርሱ
ከአይሁድ መከራ እንደ ተቀበሉ፥ እናንተ ደግሞ ያንን መከራ ከሀገራችሁ
ሰዎች ተቀብላችኋልና። እነዚያም ጌታን ኢየሱስን ደግሞ ገደሉ፤ ነቢያትንም
እኛንም አሳደዱ፥ እግዚአብሔርንም ደስ አያሰኙም፥ ሰዎችንም ኹሉ
ይቃወማሉ” ብሎአል (1ኛ ተሰ.2፡14-15)። ጌታችን ክርስቶስም እዚህ ላይ
የተናገረው ከዚህ ጋር አንድ ነው።
ጌታችን አንቀጸ ብፁዓንን ሲያስተምር በሉቃስ ወንጌል ላይና በማቴዎስ
ወንጌል በተለያየ መንገድ እንዳስተማራቸው እንመለከታለን። እዚህ
በማቴዎስ ወንጌል ላይ “በመንፈስ ድኾች የኾኑ ብፁዓን ናቸው”፤ “የሚምሩ
ብፁዓን ናቸው" በሚል መልኩ የቀረበ ሲኾን፥ በሉቃስ ወንጌል ላይ ግን
ጌታችን በቀጥታ ደቀ መዛሙርቱን፦ “ሰዎች ስለ ሰው ልጅ ሲጠሉአችሁ
ሲለዩአችሁም፣ ሲነቅፉአችሁም፣ ስማችሁንም እንደ ክፉ ሲያወጡ ብፁዓን
ናችሁ" እንዳላቸው እንገነዘባለን (ሉቃ.6፡22-23)። ይህም የእነርሱ የደቀ
መዛርቱ ልዩ ክብር እንደ ኾነ፣ ከሌሎች ሰዎች ይልቅም መምህራን ለራሳቸው
ይህ የእነርሱ ገንዘብ እንደ ኾነ ሲናገር ነው።
ከዚሁ ጋርም አብሮ ጌታችን እዚህ ላይ በምሥጢር የባሕርይ አምላክነቱንና
ከባሕርይ አባቱ ከአብ ጋር በክብር አንድ መኾኑን ተናግሮአል። “ነቢያት
ስለ አብ ብለው ያን ኹሉ መከራ እንደ ተቀበሉ፥ እናንተም ስለ እኔ ብላችሁ
መከራ ትቀበላላችሁ” ብሎአልና። “ከእናንተ በፊት የነበሩትን ነቢያት” ማለቱ
ሐዋርያቱም በዚህ ጊዜ ነቢያት መኾናቸውን ማመልከቱ ነበርና።
ቀጥሎም ይህ ከምንም በላይ እነርሱን እንደሚጠቅማቸውና ይበልጥ ንዑዳን
ክቡራን እንደሚያደርጋቸው ሲያመለክት
“እነርሱ ይሰድቡአችኋል
ያሳድዱአችኋልም። እኔ ግን ይህን አርቅላችኋለሁ" አላላቸውም። ጌታችን
hእነርሱ ር የሚኾነው ከነቀፋ ሲሸሹ ሳይኾን ነቀፋውን በጽናት ሲታጒትና
በተግባር እውነት አለመኾኑን ሲያሳዩ ነውና= ተመትቶ አለመጎዳት ምትን
ሸሽቶ ከመኼድ የሚበልጠውን ያህል፡ ነቀፋን በጽናት መታገሥም ነቀፋን
ከመሸሽ ይበልጣልና።
እዚህ ላይ፡ “ዋጋችሁ በሰማያት ታላቅ ነው" ብሎአል። ወንጌላዊው ሉቃስ ግን
ይህን አጥብቆና በፍጹም ማጽናናት እንደ ተናገረ ይነግረናል። እንደምታውቁት
“ብፁዓን” ያላቸው ስለ እግዚአብሔር ብለው ክፉ የሚነገርባቸውን ብቻ
ሳይኾን ሰዎች መልካም ወሬ የሚያወሩላቸውንም ጎስቋሎች መኾናቸውን
ተናግሮአልና- “ሰዎች ኹሉ መልካም ሲናገሩላችሁ ወዮላችሁ" ነውና ያለው
(ሉቃ.6፡26)= እርግጥ ነው ሐዋርያት መልካም ተነግሮላቸዋል፤ ነገ ግን
በሰዎች ኹሉ አይደለም- እንዲህም በመኾኑ፦ “ሰዎች መልካም ሲናገሩላችሁ
ወዮላችሁ" ሳይኾን “ሰዎች ኹሉ [መልካም ሲናገሩላችሁ ወዮላችሁ] አለ።
ሕይወታቸውን በምግባር በትሩፋት የሚኖሩትን እንኳን ቢኾኑ በሰዎች ኹሉ
መልካም ሊነገርላቸው አይገባምና
ዳግመኛም፦ “ስማችሁንም እንደ ክፉ ሲያወጡ ደስ ይበላችሁ፤ ዝለሉም”
ብሎአል (ሉቃ.6፡22-23)= ስለሚደርስባቸው መከራ ብቻ ሳይኾን ስለ ስሙ
ስለሚደርስባቸው ዘለፋ ሳይቀር ዋጋቸው ታላቅ መኾኑን ነግሮአቸዋል።
በመኾኑም፦ “ሲያሳድዱአችሁና ሲገድሉአ ችሁ” ሳይኾን “ሲነቅፉአችሁና
ክፉውን ኹሉ ሲናገሩባችሁ” አለ። በእውነት ያለ ሐሰት፥ በገቢር በስለት
ከሚፈጽሙት ይልቅ፥ በክፉ ንግግር የሚያደርሱት ቁስል እጅግ ይጸናልና።
ምክንያቱም በአፍአ የሚታይ መከራ በሚያደርሱብን ጊዜ ይህን መከራችንን
የሚያቀልሉ ብዙ ነገሮች አሉ። ብዙዎች [በአፍአ የሚደርስብንን መከራ
ስንታገሥ ተመልክተው] ደስ ይሰኙብናልና፤ ያወድሱናልና፤ ያከብሩናልና፤
ያመሰግኑናልና። ሌሎች ሰዎች በሚነቅፉን ጊዜ ግን ይህ ማበረታቻ እንኳን
አይቀርልንም። ምክንያቱም [በአፍአ የሚታየውን መከራ እንደምንታገሠው
ነቀፋን ስንታገሥ] በሰዎች ዘንድ ታላቅ ነገርን እንዳደረግን አይቈጠርም።
ከመከራዎች ኹሉ በላይ አንድ በተጋድሎ ውስጥ ያለን ሰው የሚያሳዝነው
ደግሞ ይህ ነው - ነቀፋ! ብዙ ሰዎች ነቀፋን አልችል ብለው የገዛ ራሳቸውን
ሳይቀር ሰቅለው የገደሉትም ለዚህ ነው" ሌሎች ሰዎች እንዲህ ቢያደርጉ'ማ
ምን ያስደንቅሃል? ያ ጌታችንን አሳልፎ የሰጠው፣ ያ ሐፍረተ ቢሱና ርጉሙ፣
ያ ለምንም ይኹን ለምን ሐፍረትና ፍርሐት አቁሞ የነበረው ይሁዳ እንኳን
በሌሎች ሰዎች ክፉ ንግግር እጅግ ተበሳጭቶ ራሱን ሰቅሎ ገድሎአልና:
ዳግመኛም በኹሉም ረገድ እንደ ዕንቍ ጠንካራና ከዐለት ይልቅ ጽኑዕ
የነበረው ኢዮብ፥ ሀብቱ ኹሉ ሲወሰድበት፣ በጽኑ ቁስል ሲመታ፣ በቅጽበት
ልጅ አልባ ሲኾን፣ የገዛ ሰውነቱ ተልቶ እንደ ምንጭ ትል ሲያወጣ፣ ሚስ+
ክፉ ምክር ስትመክረው፥ ይህን ኹሉ መከራ በቀላሉ ድል መንሣት ችሎ
ነበር። የገዛ ወዳጆቹ መጥተው ሲነቅፉት፣ ሲሰድቡት፣ ስለ እርሱ ክፉ አሳብ
ሲያስቡ፣ ይህ ኹሉ የደረሰበት በገዛ ኃጢአቱ እንደ ኾነ ሲነግሩት፣ ይህ ኹሌ
ስላደረገው ክፉ ነገር እየተቀጣ እንደ ኾነ ሲነግሩት ግን፥ ያን ጊዜ ታወኮአል
ያን ጊዜ ያ ልበ ብርቱውና ንጹሁ ሰው ልቡ ተ0ጻብጾአል።
ክቡር ዳዊትም እንደዚሁ የደረሰበትን ሌላ መከራ ኹሉ ሳይናገር “እግዚአብሔር
አዝዞታልና ተዉት፥ ይርገመኝ። ምናልባት በዚህ ቀን መከራዬን አይቶ
ስለ እርግማኑ መልካም ይመልስልኛል” በማለትና ርግማኑን ብቻ በመጥቀስ
እግዚአብሔር መልካም ነገር (ዋጋ) ይሰጠው ዘንድ የሻተው ነቀፋ እጅግ
ጽኑዕ ስለ ኾነ ነው (2ኛ ሳሙ.16፡11-12)።
ብፁዕ ጳውሎስም ድል መንሣት፥ መከራን በአኰቴት ለተቀበሉ ሰዎች ብቻ
ወይም ሀብት ንብረታቸው ተወስዶባቸው ለጸኑት ሰዎች ብቻ ሳይኾን ነቀፋን
ተቀብለው ለታገሡትም ጭምር እንደ ኾነ ሲናገር፡ “ግማሽ በነቀፋና በጭንቅ
እንደ መጫወቻ ስለ ኾናችሁ ግማሽም እንዲህ ካሉት ጋር ስለ ተካፈላችሁ፥
ብርሃን ከበራላችሁ በኋላ መከራ በኾነበት በትልቅ ተጋድሎ የጸናችሁበትን
የቀደመውን ዘመን አስቡ” ብሎአል (ዕብ.10፡32-33)። ስለዚሁ ምክንያትም
ጌታችን ክርስቶስ “ሲነቅፉአችሁና ሲያሳድዱአችሁ በእኔም ምክንያት
ክፉውን ኹሉ በውሸት ሲናገሩባችሁ ዋጋቸው በሰማያት ታላቅ ነው" አለ።
ከዚህ በኋላ፦ “ገና በዚህ ዓለም ሳለን ዋጋችንን አልከፈልኸንም፤ ወይም
የሚነቅፉንን ሰዎች ዝም አላሰኘህልንም” ብሎ አንድ ሰው እንኳን እንዳያስብም፥
እግዚአብሔር ለነቢያትም ይህን እንዳላደረገላቸው መኾኑን ያሳይ ዘንድ
ነቢያትን እንድናስታውስ አደረገን። እንግዲህ ነቢያት የሚያገኙት ደስታ
በደጅ የነበረ ኾኖ ሳለ ገና ሊመጣ ባለው ነገር ደስ እንዲሰኙ ካደረጋቸው፥
ይህ ተስፋ ይበልጥ ግልፅ በኾነበት፣ ራስን መግዛትም ከፍ ባለበት አሁን
በዘመነ ሐዲስ'ማ እንዴት?
ይህን ትእዛዝ ከምን ያህል ትእዛዛት በኋላ እንዳመጣው ደግሞ ተመልከት።
ይህም ያለ ምክንያት ያደረገው ሳይኾን፥ ከዚህ በፊት ያስተማራቸውን
ምግባራት ያልያዘና ያልታጠቀ ሰው ወደ እነዚህ ተጋድሎዎች ውስጥ
መግባት የማይቻለው መኾኑን ያሳይ ዘንድ ነው። በመኾኑም በእያንዳንዱ
ትእዛዝ ቀድሞ የተሰጠው ትእዛዝ ለሚቀጥለው መደላድል ስለ ኾነ ፥
ትእዛዛቱን የሰጠን ወርቃማ በኾነ ቅደም ተከተል ነው፦ ጌታችን አስቀድሞ “በመንፈስ ድኻ” የኾነ ሰው በርግጥ ለገዛ ኃጢአቶቹ “ያዝናልና”፤ “የሚያዝን” ሰውም “የዋህ” “ጽድቅን የሚራብና የሚጠማ እንደዚሁም
“የሚምር” ይኾናልና “የሚምር” “ጽድቅን የሚራብና የሚጠማ እንደዚሁም “በልቡ የሚዋረድ”
ሰውም በርግጥ “ልበ ንጹህ” ይኾናልና
“ልበ ንጹህ” ሰውም “አስተራራቂ” ጭምር ይኾናልና
እነዚህን ኹሉ ምግባራት የያዘ ሰውም መከራዎችን ድል መንሣት
ይቻለዋልና፤ ነቀፋ ሲደርስበት አይታወክምና፤ ስፍር ቍጥር የሌላቸውን
ፈተናዎችም መቋቋም ይችላልና። ፲ ስለ መነቀፍ ስለ መሰደድና ስለ ስሙ ክፉውን ኹሉ በውሸት እንደሚናገሩባቸው
ካስተማራቸው በኋላ ደግሞ እንደ ገና በማመስገን ደስ ያሰኛቸዋል። በአንቀጸ
ብፁዓን የተሰጡት ትእዛዛት ልዑላን ስለ ኾኑ፣ በብሉይ ኪዳን ከነበሩት
ትእዛዛት ይልቅም እጅግ ከፍ ስለሚሉ፥ በዚህ እንዳይታወኩና እንዳይጨነቁ፣
“እንግዲህ'ማ ከኾነ ይህን እንደ ምን ይቻለናል?” ብለውም እንዳይጠራጠሩ፥
ቀጥሎ ምን እንዳላቸው አድምጥ፦ “እናንተ የምድር ጨው ናችሁ” (ማቴ.5
13)። ይኸውም ፍጹም ግዴታ እንደ ኾነ ሲነግራቸው ነው። “ኃላፊነታችሁ
(ኖላዊነታችሁ) ለገዛ ራሳችሁ ሕይወት ብቻ ያይደለ ለሰው ኹሉ ነው።
እየላክኋችሁ ያለሁት ነቢያትን ወደ ኹለት፣ ወይም ወደ ዐሥር፣ ወይም ወደ
ሃያ ካተሞች፣ ወይም ወደ አንዲት ሀገር እንደ ላክኋቸው ሳይኾን ወደ የብስና
ወደ ባሕር፣ እንደዚሁም ወደ አጽናፈ ዓለም፥ ያውም በክፋት ወደ ተሞላው
ዓለም ነውና” ሲላቸው ነው። “እናንተ የምድር ጨው ናችሁ" ሲላቸው የሰው
ልጅ በሙሉ ከገዛ ኃጢአታችን የተነሣ ጣዕም አጥተንና አልጫ ኾነን እንደ
ነበረ ሲያስገነዝብ ነውና። ስለዚሁ ምክንያትም እንደዚህ በኃጢአት አልጫና
ጣዕም አልባ የኾነውን የሰው ልጅ መምራት ይቻላቸው ዘንድ እንደዚህ ያሉ
ምግባራትን ከደቀ መዛሙርቱ እንደ ግዴታና ቅድሚያ እንደሚፈልግባቸው
ታያለህ። አስቀድሞ የዋህና ለጋሽ የኾነ የሚምር፣ ጽድቅን የሚራብና የሚጠማ
ሰው እነዚህን ደገኛ ምንጮች ለሌሎች ሰዎችም እንደ ዥረት ውኃ ይፈስሱ
ዘንድ ያደርጋቸዋል እንጂ መልካም ምግባራቱን “ለእኔ ብቻ” አይልምና።
ዳግመኛም በልቡ ንጹህ የኾነ፣ የሚያስተራርቅ ስለ እውነት ብሎም [ከፈቃደ
ሥጋው ሳይቀር] የሚሰደድ ሰው፥ ሕይወቱን በአግባቡ የሚመራው ለሌሎች
ሰዎችም ጭምር ነውና። “ስለዚህ" አለ ጌታ፡ “ተርታ ወደ ኾኑ መከራዎች
እንደምትኼዱ ወይም ደግሞ ተጠያቂነታችሁ እንደው ጥቂት ብቻ እንደ
ኾነ ኣድርጋችሁ አታስቡ።” “እናንተ የምድር ጨው ናችሁ።”
ከዚያስ? በኃጢኣት ብሉይ የኾነውን ሰው ኹሉ አድሰዉታልን? በፍጹም
አስቀድሞ የተበላሸውን ጨው በመነስነስ ብቻ ማደስ አይቻልምና። ስለዚህ
ዘንድ የተሰጡአቸውን፣ ከዚያ የከረፋው የኃጢአት ሽታ አስቀድመው ነጻ
ይህን አላደረጉም። ከዚህ ይልቅ አስቀድመው የታደሱትንና ይጠብቁአቸው
የኾኑትን፡ እነዚህን ጨው ነሰነሱባቸው፤ እነዚህን ከጌታችን የተቀበሉት
ጣዕማቸውን ጠበቁላቸው" ሰዎች ከኃጢአት ብልየታቸው ነጻ ማውጣት
የጌታችን የክርስቶስ ሥራ ነበርና፤ ወደ ቀድሞ ብልየታቸው እንዳይመለሱ
መጠበቅ ግን የደቀ መዛሙርቱ ትጋትና ድካም ኃላፊነት ነበርና።
እንግዲህ ከነቢያት ሳይቀር ልዑላን የመኾናቸውን ነገር እንደ ምን እንደ
ገለጠው ታያለህን ? መምህርነታቸው የዓለም ኹሉ እንደ ኾኑ እንጂ እንደ
ነቢያት የፍልስጥኤም እንደ ኾኑ አላለምና። እንደዚሁም የሚፈ'ሩ፣ የሚከበሩ
የሚደመጡም ጭምር እንደ ኾኑ እንጂ እንዲሁ መምህራን ብቻ እንደ
ኾኑ አልተናገረምና። ዕፁብ ዕፁብ የሚያሰኘውም ይህ ነው፦ በሰዎች ኹሉ
ዘንድ የሚፈ'ሩ፣ የሚከበሩ፣ የሚደመጡም የኾኑት ቃላትን በማሳመር ወይም
ለሰው ጆሮ ደስ እንደሚያሰኝ የሽንገላ ንግግርን በመናገር ሳይኾን ጨው
ዘመደ መባልዕትን እንዲያጣፍጥ እነርሱም አብነት ኾነው ፍጹም ጣፋጭ
ስላደረጉአቸው ነውና።
“እንግዲህ ከሌሎች ሰዎች ለይቼ መርጬ እናንተን እንዲህ ብዬ ባስተምራችሁ፣
እንደዚህ ታላላቅ ወደ ኾኑ መከራዎችም እንድትገቡ ባደርጋችሁ በዚህ
አትደነቁ። ከዚህ ይልቅ እረኞች ትኾኑአቸው ዘንድ ወደ ምን ያህል ከተሞች
ወደ ምን ያህል ወገኖች፣ ወደ ምን ያህል ሀገሮችም እየላክኋችሁ እንደ ኾነ
አስቡ እንጂ። ስለዚህ ለራሳችሁ ብቻ ጠባቂ እረኛ እንድትኾኑ አልሻም፤ ሌሎች
ሰዎችም እናንተን አብነት አድርገው ጠንቃቆች እንዲኾኑ እንድታደርጉ
ጭምር ነው እንጂ። የሌሎች ሰዎች ድኅነት በእጃቸው የኾኑ ሰዎች ደግሞ
ለምሳሌነት የሚበቃ ታላቅ ፈሊጥ ይፈለግባቸዋል፤ ለሌሎች ሰዎች አብነት
በሚኾን ደረጃ በምግባር እንዲበለጽጉ ይፈለግባቸዋል። እንደዚህ ካልኾናችሁ
ለሌሎች ሰዎች አብነት ልትኾኑስ ይቅርና ለገዛ ራሳችሁም አትበቁምና
አላቸው።
“ስለዚህ እንደዚህ ብዬ ስለ ነገርሁአችሁ ንግግሬን እንደ ጽኑ ሸክም ቈጥራችሁ
አትጨነቁ። በእናንተ ምክንያት ሰዎች ከብሉይነታቸው ታድሰው ሐዲሳን
የሚኾኑ ከኾነ፥ እናንተ ራሳችሁ በኃጢአት ብሉያን ከኾናችሁ ደግሞ ከራሳችሁ
በተጨማሪ ሌሎች ሰዎችንም ታጠፋላችሁና# የተሰጣችሁን ኃላፊነት ክብደት
ያህል፡ ይህን ለመጠበቅ የሚፈልግባችሁ ትጋትም እንደዚሁ ታላቅ ነውና።”
በመኾኑም፦ ጨው አል ቢኾን ግን በምን ይጣፍጣል? ወደ ውጭ ተጥሎ በሰው ከመረገጥ
በቀር ወደ ፊት ለምንም አይጠቅምም” አላቸው (ማቴ5:13)።
“ሌሎች ሰዎች ፥ ምንም እንኳን በተደጋጋሚ የሚወድቁ ባይኾኑም፥
[ቢወድቁም] ምናልባት ምሕረት ይደረግላቸው ይኾናል፤ መምህር ቢወድቅ
ግን ይቅርታን ፍጹም ካለማግኘቱም በላይ ጽኑ ፍዳ ያገኘዋል።” በመኾኑም፦
“ሲነቅፉአችሁና ሲያሳድዱአችሁ በእኔም ምክንያት ክፉውን ኹሉ በውሸት
ሲናገሩባችሁ” በሚለው ቃሉ ከልክ በላይ እንዳይፈሩ፦ “ብፁዓን ብፁዓን ብዬ
ስነግራችሁ የነበረውን ቃሌን በመታጠቅ ለመጋደል ካልተዘጋጃችሁ፥ እንኪያስ
በከንቱ ተመረጣችሁ” አላቸው። “ልትፈሩ የሚገባችሁ ነቀፋን አይደለም፤
ይህን ለባልንጀሮቻችሁ በርትዕ ያይደለ በግብዝነት እንዳታሳዩኣቸው ነው
እንጂ (ገላ.2፡13)። ጨውነታችሁን አጥታችሁ አልጫ የምትኾኑትና ወደ
ውጭ ተጥላችሁ የምትረገጡት ያን ጊዜ ነውና። ያለ ግብዝነት አብነት
ኾናችኋቸው የቀጠላችሁ እንደ ኾነና በዚሁ ኹኔታ ክፉ የሚነገርባችሁ ከኾነ
ግን ሐሴት አድርጉ፤ የጨው ጥቅሙ የተበላሽውን ማስወገድ ብሎም ወደ
ጣዕሙ እንዲመለስ ማድረግ ነውና። ርግጥ ነው፥ ነቀፋቸው አያቆምም፤
ይቀጥላል። ነገር ግን እናንተ ጽኑዓን ከኾናችሁ ይህን ጽናታችሁን ያረጋግጥ
ይኾናል እንጂ አይጎዳችሁም። ነቀፋቸውን ፈርታችሁ የሚገባችሁን ማድረግ
ያቆማችሁ እንደ ኾነ ግን እጅግ መከራ ያገኛችኋል፤ ከመነቀፋችሁም ባለፈ
በኹሉም ዘንድ የተናቃችሁ ትኾናላችሁ። በሰው መረገጥ' ማለት ትርጉሙ
ይህ ነውና።" "16
(፩) ከዚህ በኋላ ወደ ሌላ ልዑል አብነት መራቸው፤ እንዲህም አላቸው፦
“እናንተ የዓለም ብርሃን ናችሁ” (ማቴ.5:14)።
እንደ ገና “የዓለም በማለት የአንዲት ሀገር፣ ወይም የሃያ ግዛቶች ያይደለ
የመላው ምድር ብርሃን መኾናቸውን ተናገረ# ልክ እንደ መንፈሳዊው
ጨውነታቸው ብርሃንነታቸውም ከፀሐይ ብርሃን እጅግ በጠለቀ መልኩ ለልብ
ነው። አስቀድሞ “ጨው” አላቸው። አሁን ደግሞ “ብርሃን” አላቸው። ይኸውም
የእነዚያ ትእዛዛት (የአንቀጸ ብፁዓን) በቁዔት ምን ያህል ታላቅ እንደ ኾነ
ትረዳ ዘንድ፥ የዚያ ጥብቅ ትምህርትም ጥቅም ምን ያህል ጥልቅ እንደ ኾነ
- እንደ ምን እንደሚያስተሳስር፣ እንዴት የማያጠፋ እንደ ኾነ፣ እንዴትም
ሌሎች ሰዎችን ወደ ምግባር ወደ ትሩፋት በግልፅ እንደሚመራቸው ታውቅ ዘንድ ነው"
ተራራ ላይ ያለች ከተማ ልትሰወር አይቻላትም" ከዕንቅብ በታች ሊያኖሩአት
መብራትን አያበሩም” (ማቴ.514-15)"
ዳግመኛም በእነዚህ ኃይላተ ቃላት በሰዎች ኹሉ ፊትና በዓለም የትርኢት
ቦታ ላይ እንደ ቆሙ ኾነው በተጋድሎአቸው ኹሉ ሊጸኑ እንደሚገባቸ
በማስተማር በሕይወታቸው ጥብቅ መኾንን አለማመዳቸው" “አሁን እዚ,
መቀመጣችንን በአንዲት ውስን መካን መኾናችንን አትመልከቱ። በተራራ
ላይ እንዳለች ከተማ፣ በቤትም ውስጥ በመቅረዝ ላይ ኾኖ ብርሃን እንደሚሰ
ሻማ ኾናችሁ ለሰዎች ኹሉ በግልፅ ትታያላችሁ” ነውና የሚላቸው።
ለስም አጠራሩ ክብር ይግባውና በጌታችን በኢየሱስ ክርስቶስ ኃይልና
ሥልጣን ባለማመን የጸኑት አሁን ወዴት አሉ? እነዚህን ነገሮች ያድምጡ፤
ለኣምላክነቱ እንደሚገባም ክብርን ይስጡት ስለ መጻእያት ሲናገር ሰምተው
ስለ ኃይሉ ዕፁብ ዕፁብ ይበሉ። በገዛ ሀገራቸው እንኳን አይታወቁ ለነበሩት
ለደቀ መዛሙርቱ እንደ ምን ታላቅ ነገር ቃል እንደገባላቸው፡ የብሱና ባሕሩ
እንደሚያውቃቸው፣ ገናናነታቸው እስከ አጽናፈ ዓለም ድረስ እንደሚደርስ፣
እንዲያውም በገናናነታቸው ሳይኾን በደግ ሥራቸው እስከ ዓለም ዳርቻ
ድረስ እንደሚኼድ እንደ ነገራቸው ተመልካት። ባሰዎች ኹሉ ዘንድ
እንዲታወቁ ያደረጋቸው ትምህርታቸውን በተግባር ማሳየታቸውንም ጭምር
ነው እንጂ ገናናነታቸው አይደለምና። ኣክናፍ እንዳላቸው ፍጥረታት ኾነው፣
ከፀሓይ ብርሃን ይልቅ ኃያላን ኾነው የእግዚአብሔር ብርሃንን በምድር ኹሉ
ለመዝራት ተፋጥነዋልና።
ከዚሁ ጎን ለጎን ግን እዚህ ላይ ጌታችን በአነጋገር ጥቡዓን እንዲኾኑ
እያለማመዳቸውም ጭምር እንደ ኾነ ይረዳኛል። “በተራራ ላይ ያለች
ከተማ ልትሰወር ኣይቻላትም” ብሎ ማለት የእርሱን ኃይል ሥልጣን ግልፅ
ሲያደርግ ነውና። ያቺ ከተማ ከሰዎች እይታ መሰወር እንደማይቻላት ኹሉ
አርድእቱም አስተምረው ሲያበቁ ያስተማሩት ትምህርት ወደ ዝምታ መኼድ
አይቻለውምና። ስለ ስደት ነቀፋ እንግልትና ውጊያ አስቀድሞ ነግሮአቸው
ስለ ነበረ፡ በፍርሐት እነዚህ ነገሮች እንዳይናገሩ፣ ዝም እንድንል ሊያደርገን
ይችላል ብለው እንዳይሠጉና ሊያበረታቸው ሽቶ፡ ሊደበቅስ ይቅርና ለዓለም
ኹሉ እንደሚያበራ እነርሱም ከዚሁ የተነሣ የታወቁና የገነኑ እንደሚኾኑ ነገራቸው።
በዚህም እንግዲህ የራሱን ኃይል (የባሕርይ አምላክነቱ) ተናገረ። ቀጥሎም
ከእነርሱ የሚጠበቀውንና በጥብዓት መናገርን እንደሚጠብቅባቸው ነገራቸው፤ እንዲህ ሲል፦
hዕንቅብ በታች ሊያኖሮአት መብራትን አያበሩም በመቅረዝዋ ላይ አኑረዋት
በቤት ላሉት ኹሉ ታበራለች እንጂ መልካሙን ሥራችሁን አይተው በሰማያት
ያለውን አባታችሁን እንዲያከብሩ ብርሃናችሁ እንዲሁ በሰው ፊት ይብራ” (ማቴ.5፡15-16)
እንዲህ ሲላቸው ነው፡ “እርግጥ ነው እኔ ብርሃኑን ለዓለም ኹሉ አብርቼዋለሁ።
ብርሃኑ እየበራ እንዲቀጥል ግን የእናንተን ትጋት ይጠይቃል። የሃይማኖታችሁን
ብርሃን በምግባረ ሠናይ እንድታበሩ የሚፈለገውም ለእናንተ ለራሳችሁ ረብሕ
ብቻ አይደለም፤ በእናንተ ብርሃን ለሚጠቀሙትና ወደ እውነት ለሚራመዱት
ሰዎችም ጭምር ነው እንጂ። በእናንተ ላይ የሚደርሰው መከራው በርግጥ
ብርሃንነታችሁን አይጋርደውምና። የሃይማኖታችሁን ብርሃን በምግባረ ሠናይ
ገልጣችሁ እያሳያችሁ የምትኖሩ ከኾነ ይህ ብርሃን ዓለምን በሙሉ የመቀየር
ኃይል አለውና። ስለዚህ የሃይማኖት ዘር በሚ'ዘራበት ኹሉ ይህ የምግባር
ብርሃን በአንድ ጊዜ አብሮ ይታይ ዘንድ ለተቀበላችሁት መንፈሳዊ ሀብት
(ለልጅነታችሁም ለመምህርነታችሁም) የሚገባ ሕይወትን ኑሩ።”
ቀጥሎም የሰው ልጆችን ከማዳን በተጓዳኝ ይበልጥ በርትተው እንዲታገሉና
ከፍ ወዳለ ትጋት ሊመራቸው የሚችል ሌላ ዓይነት በቁዔት በፊታቸው
አኖረላቸው። እንዲህ ነውና የሚላቸው፦ _ “ለተቀበላችሁት መንፈሳዊ
ሀብት (ጸጋ) እንደሚገባ ስትኖሩ የምትለውጡት ዓለሙን ብቻ አይደለም፤
ከዚሁ ጋርም አብራችሁ እግዚአብሔር እንዲከበር ታደርጋላችሁ እንጂ=
በተቃራኒው ለተቀበላችሁት ጸጋ እንደማይገባ ስትኖሩም እንደዚሁ ሰዎች
ከድኅነት እንዲወጡ ከማድረጋችሁ በተጓዳኝ እግዚአብሔርም እንዲሰደብ
ታደርጋላችሁ።” “ሰዎች ስለ እኛ ክፉ የሚናገሩ ሲኾን እንዴት እግዚአብሔር በእኛ ምክንያት
ሊከብር ይችላል?” ተብሎ ሊጠየቅ ይችላል። በፍጹም! ስለ እኛ ክፉ የሚናገሩት
ሰዎች ኹሉም አይደሉም። ስለ እናንተ ክፉ የሚናገሩት ጥቂቶቹም ቢኾኑ፥
በሕሊናቸው እናንተን ያደንቃሉ። ይኸውም በአፍአ በኃጢአት የሚኖሩ
ሰዎች ሕሊናቸው ስለ ክፉ ግብራቸው እንደሚወቅሳቸው ማለት ነው።
“እናስ? ለታይታና ለውዳሴ ከንቱ እንድንኖር እየነገርኸን ነውን?” ይህ አሳብ
ከእናንተ ይራቅ! እያልሁ ያለሁት ይህን አይደለም። “በጎ ምግባራችንን
እዩልን እያላችሁ ትጉ”፣ ወይም “hሳዩአቸው” አላልሁምና። እያልሁ ያለሁት
“ብርሃናችሁ እንዲሁ በሰው ፊት ይብራ" ነው። በሌላ አገላለፅ፦ “ምግባራችሁ
ታላቅ፣ እሳቱ ብዙ፣ ብርሃኑም ሊነገር የማይችል ይኹን" ነው። ምግባር ታላቅ
ሲኾን፥ እልፍ ጊዜ መጋረጃ ቢደረግበትም እንኳን መሰወር አይቻለውምና።
ስለዚህ ነቀፋ የሌለበትን ሕይወት አሳዩአቸው፤ ስለ እናንተ ክፉ ለመናገር
እውነተኛ መነሻ አይኑራቸው። ይህን ያደረጋችሁ እንደ ኾነ በሺዎች
የሚቈጠሩ ክፉ ተናጋሪዎች ቢነሡባችሁም እንኳን አንዳቸውም መልካም
ምግባራችሁን መሰወር አይቻላቸውም" ለዚህም ነው ጌታችን “ብርሃናች
ያለው" ክመልካም ምግባር በላይ ሰውን ገናና የሚያደርገው ምንም ነ
የለምና" የቱንም ያህል ምግባሩን መሰወር ቢፈልግም እንኳን መሰወር
አይቻለውምና" ከፀሐይ ብርሃን ጋር እንደ ተዋሐደ እርሱም ለሰዎች ኹ
ያበራልና" ነገር ግን ብርሃኑ እንደ ፀሐይ ብርሃን አይደለም ከፀሐይ ብርሃን
ይልቅ ፅዱል ነው እንጂ" ምክንያቱም የፀሐይ ብርሃን ቢያበራ እስከዚህ
ምድር ድረስ ነው የሰው የምግባሩ 0ዳለ ብርሃን ግን ከዚህ ምድር አልፎ
እስከ ሰማይ ራሱ ድረስ ዘልቆ ማንቦግቦግ የሚችል ነው"
እንዲህም በመኾኑ ጌታችን ደቀ መዛሙርቱን እጅግ አብዝቶ ያበረታቸዋል"
“ከሰዎች የሚደርስባችሁ ነቀፋ ቢጠዘጥዛችሁም" ይላል ጌታችን፡ “በእናንተ
ምክንያት ግን ብዙዎች እግዚአብሔርን ያከብሩታል። በኹለት መንገድም
ዐስበ ጻማችሁን ትሰበስባላችሁ፡ በአንድ መልኩ በእናንተ ምክንያት
እግዚአብሔር ስለ ከበረ፡ በሌላ መልኩ ደግሞ ስለ እግዚኣብሔር ስትሉ
በውሸት ስለ ተነቀፋችሁ!” “ሹመት ሽልማት አለው” ስለ ተባልን ብቻ እንዲሁ
ነቀፋን እንዳንሻውም፦
አንደኛ ንግግሩን እንዲሁ አልተናገረውም፤ ኹለት ቅድመ ኹኔታዎችን
በማስቀደም እንጂ - በውሽት ሲኾንና ስለ እግዚአብሔር ሲኾን (ማለት!
ቀጥሎም ይኼ ብቻ ሳይኾን ሰዎች ስለ እኛ መልካም ሲናገሩም ቢኾን
ታላቅ የኾነ ጥቅም አለው፤ በዚሁ ምክንያት እግዚአብሔር ይከብራልና።
በመኾኑም እነዚህ ደገኛና ከመነገር የሚያልፉ ተስፋዎችን ጠበቀላቸው።
“እናንተ ራሳችሁ ብርሃናችሁን የሚያዩ ሰዎችን ኹሉ ወደ ጨለማ መርታችሁ
ከምትጎዱት በላይ” ይላል ጌታችን፡ “የሰዎች የውሸት ነቀፋ እናንተን ድል
አይነሣችሁም። ሰዎች ከእግራቸው በታች የሚረግጡአችሁ ደግ ሠርታችሁ
በሐሰት ስትነቀፉ ሳይኾን እናንተው ራሳችሁ ቀድማችሁ አልጫ ስትኾኑ
ነው። አዎን፡ ደግ ሠርታችሁ ስታበቁ በሐሰት ስትነቀፉ ግን እናንተ ብቻ
ሳትኾኑ የሰማዩ አባታችሁ በብዙ ይመሰገናል፤ ይደነቃልም።” “እግዚአብሔር
ብሎም አይላቸውም፤ አስቀድሞ ከጥቂት ጊዜ [ከትንሣኤ] በኋላ ሊሰጣቸው
ላለው አስደናቂ (ሰማያዊ) ልጅነት የሚያደርስ ዘር ዘርቶባቸውና “የሰማዩ
አባታችሁ" ይላቸዋል እንጂ። በተጨማሪም ከላይ፡ “ሰዎች በውሸት
ሲነቅፉአችሁ አትዘኑ፤ ስለ እኔ በሐሰት መነቀፋችሁ ብቻውን እንድትደሰቱ
ለማድረግ በቂ ነው" እንዳላቸው ኹሉ፡ እዚህ ላይም የባሕርይ አባቱ አብን
በመጥቀስ በባሕርይ አንድ መኾናቸውን ተናገረ።
(፲፪) ስለዚህ በአንድ መልኩ ትጉሃን ብንኾን ከዚህ ምን እንደሚገኝ በሌላ
መልኩ ደግሞ እኛ ልል ዘሊላን ብንኾን ከዚህ ምን መከራ እንደሚያገኘን
ዐውቀናልና (አምላካችን ከእኛ የተነሣ የሚሰደብ ከኾነ፡ እኛን ከሚያገኘን
ኵነኔ እጅግ የባሰ ነውና)፡ “ለኣይሁድም ለግሪክም ሰዎች ለእግዚኣብሔር
ቤተ ክርስቲያንም ማሰናከያ" አንኹን (1ኛ ቆሮ.10፡32)። እኛ በእነርሱ ፊት
የምናሳየው ሕይወት ከፀሐይ ብርሃን ይልቅ ዕዱል ኾኖ ሳለ ከእነርሱ መካከል
አንዱ ስለ እኛ ክፉ ቢናገም እንኳን፥ በእውነት [ኃጢአት ሠርተን] ስንነቀፍ
ካልኾነ በቀር በዚህ በፍጹም ኣንዘን።
በአንድ መልኩ፥ በበደል እየኖርን ሳለ ስለ እኛ ክፉ የሚናገሩ ባይኖሩም እንኳን
ከሰዎች ኹሉ ይልቅ ጎስቋሎች እንኾናለን። በሌላ መልኩ ደግሞ በምግባር
በትሩፋት እየኖርን ሳለ፥ ዓለም ኹሉ ተባብሮ ስለ እኛ ክፉ ነገር ቢናገርም
እንኳን በዚያች ቅጽበት ከሰዎች ኹሉ ይልቅ ንዑዳን ክቡራን እንኾናለን።
ለመዳን ፈቃዱ ያላቸው ሰዎችንም ኹሉ እንማርካቸዋለን። ሌሎች ክፉ
ሰዎች በእኛ ላይ የሚሰነዝሩት ነቀፋ ሳይኾን የገዛ በጎ ሕይወታችን ራሱ
ይማርካቸዋልና። በግብራችን ከምናሳየው ሕይወት በላይ ለእነዚህ ሰዎች ከፍ
ብሎ የሚሰማቸው በርግጥ ድምፀ መለከትም ቢኾን የለምና። ወቃሾቻችን
ስፍር ቍጥር የሌላቸው ቢኾኑም እንኳን፥ ከጽሪት ገድል በላይም ቢኾን
የፀሐይ ብርሃን ራሱ ፅዱል ብሩህ ኾኖ አይታይምና።
እነዚህ ከላይ የዘረዘርናቸው ምግባራትን ገንዘብ ብናደርግ፣ የዋሃንና በመንፈስ
ድኾች እንደዚሁም የምንምር ብንኾን፣ ልበ ንጹሃንና የምናስታርቅ ብንኾን፣
ሰዎች በሚነቅፉን ጊዜ እነርሱን መልሰን ከምንነቅፋቸው ይልቅ በነቀፋቸው
ደስ የምንሰኝ ብንኾን፥ ገቢረ ተአምራትን ፈጽመን ከምንማርካቸው በላይ
እንማርካቸዋለን። አንዱ አርዌ ምድር፣ ጋኔን ወይም ሌላ ቢኾንብንም እንኳን
የተቀረው ግን ደስ ተሰኝቶ ወደ እኛ ይመጣልና።
ወይም ምናልባት ጥቂት አንተን የሚወቅሱ ሰዎች ቢኖሩም እንኳን፥ በዚህ
በፍጹም ልብህ አይታወክ፤ በአደባባይ ቢነቅፉህም እንኳን ደንታ አትስጠው።
ከዚህ ይልቅ የእነዚህ ወቃሾችህን ሕሊና ዘልቀህ መርምረው፤ ያን ጊዜም
ሲያጨበጭቡልህና ሲያደንቁህ እልፍ ጊዜም ሲያወድሱህ ታገኛቸዋለህ።
ለምሳሌ በእቶን እሳት ውስጥ የነበሩትን ሠለስቱ ደቂቅን ናቡከደነፆር እንደ
ምን እንዳመሰገናቸው ተመልከት። በርግጥ ተቃዋሚያቸውና ጠላታቸው
ነበረ። በጥብዓት ጸንተው ሲመለከታቸው ግን ድል ማድረጋቸውን ለዓለም
ኹሉ ዐወጀ፤ አከበራቸውም። ይህን ኹሉ ያደረገው ደግሞ ለምንም ለምን
ሳይኾን ስላልታዘዙትና ሕገ እግዚአብሔርን ስላዳመጡ ነበር" ዲያብሎስ
በእኛ ላይ ምንም ማምጣት እንደማይቻለው ሲገነዘብ ያኔ፥ ብዙ የድል
አክሊላትን እንድናገኝ ምክንያት ላለመኾን ሽቶ አስቦ እንደ ጢስ ተንኖ
እንደ ትቢያ በንኖ ከእኛ ተለይቶ ነውና የሚኼደው። እርሱ በኼደ ጊዜም
ጉሙ ተለይቶ ስለሚርቅ እጅግ ርኵስና ነውረኛ የሚባለው ሰው እንኳን
ሳይቀር እፍ አውጥቶ ለበጎ ምግባር ዕውቅናን ይሰጣል። ምናልባት ሰዎች
ኾን ብለው አቅደው ዕውቅናን ባይሰጡህም እንኳን የሚበልጠውን ክብርç
ምስ”ና ከእግዚአብሔር ታገኛለ።
ስለዚሀ አሁን አትዘን ወይም ተስፋ አትቁረጥ ብዬ እማልድሃለሁ ሐዋርያት
ራሳቸው ለአንዳንዶቹ “የሞት ሽታ፡ ለሌሎቹ ደግሞ “የሕይወት መዓዛ” ነበሩና
(2ኛ ቆሮ.2 16)" አንተ በራስህ ምንም ባይኖርህም እንኳን፡ ከነቀፋቸው
ኹሉ ነጻ ነህ። ወይም ደግሞ ይበልጥ ንዑድ ክቡር ትኾናለህ። ስለዚህ
የሃይማኖት ብርሃንህን በተቅዋመ ምግባረ ሠናይ ላይ አብራ፤ ስለ አንተ ክፉ
ወሬ ስለሚያወሩ ሰዎችም ደንታ አይኑርህ። በበጎ ምግባር ጠንቃቃ የኾነ ሰው
ብዙ ጠላቶች አይኖሩትም ማለት አይቻልምና፤ አዎን በፍጹም አይቻልምና።
ይህ ግን በምግባር ላሸበረቀው ሰው ምኑም አይደለም። ከዚሁ የተነሣ ብርሃኑ
ይበልጥ እየተንቦገቦı ይኼዳልና።
ስለዚህ እነዚህን ነገሮች በሕሊናችን ጓዳ በልቡናችን ሰሌዳ በማኖር አንድን
ነገር ብቻ እንመልከት፦ ሕይወታችንን እንዴት በአግባቡና በጥንቃቄ መምራት
እንደሚገባን! ይህን ያደረግን እንደ ኾነ በጨለማ ውስጥ የተቀመጡትን
ወደዚያኛው ዓለም መርተን መውሰድ ይቻለናልና# የሃይማኖት ብርሃን
በተቅዋመ ምግባረ ሠናይ ላይ ሲበራ እንደዚህ ነውና፦ በእዚህ ብቻ
ማብራት ሳይኾን እርሱን የሚመለከቱት ሌሎች ሰዎችንም ወደዚያኛው
ዓለም ይመራቸዋልና። ሰዎች የዚህን ጊዜያዊ ዓለም ነገሮችን ኹሉ ንቀን፣
ሊመጣ ላለውም ስንዘጋጅ ሲመለከቱን፥ በቃል ትምህርት ከምናስተምራቸው
በላይ ግብራችን ፈጥኖ አፍ አውጥቶ ያሳምናቸዋልና። በዚህ ዓለም ድሎት
እየተመቸው ይኖር የነበረ አንድ ሰው፥ በአንድ ወይም በኹለት ቀናት ውስጥ
ኹሉንም ነገር ጥሎ፣ መንፈሳዊና ምሥጢራዊ የኾኑ አክናፍን አውጥቶ
ረሃብንና ድኸነትን፡ ችግርን ኹሉና መከራን፡ ደም አፍሳሽነትንና ነፍሰ
ገዳይነትን፡ እንደዚሁም መጥፎ የሚባለውን ኹሉ ድል ለመንሣት የጦር ዕቃ
መሣሪያውን ሰድሮ ሲኼድ ተመልክቶ፡ ሊመጣ ስላለው ዓለም ከዚህ ግልፅ
የኾነ ነገርን እስካለማስተዋል ደርሶ ልl ቢስ የሚኾን ማን ሰው ነው?
ራሳችንን በግብረ ዓለም የምናጠምድና አጥብቀን በእርሱ የምንያዝ ከኾነ
ግን፡ እኛ ለዚህ ዓለም መጻተኞች እንደ ኾንንና ወደ ወዲያኛውም ዓለም
እየተፋጠንን እንደ ኾንን ብንነግራቸው እንደ ምን ማሳመን ይቻለናል?
ለግሪክ ፈላስፎች ከዚህ ዓለም ሰዎች የሚያገኙት ክብር የሚጠቅማቸውን
ያህል፡ ፈሪሐ እግዚአብሔር እኛን ካልረዳንስ ከዚህ በኋላ ሊደረግልን የሚችል
ይቅርታ እንደ ምን ያለ ይቅርታ ነው? አንዳንዶቹ በሰዎች ዘንድ ክብርን
ለማግኘት ሲሉ “ሀብት አያስፈልገንም” ብለው በርግጥ ትተዋልና፤ ሞትንም
ንቀዋልና። በሰዎች ላይ ተስፋ ከማድረጋቸው የተነሣም ተስፋቸውም ኹሉ
ይህ ክንቱ ኾኖ Èቶእልና እ”ዲ ን ያላያች ጆ ያልሰማችው
ሰውም ልቡና ያልሰቡ] ብዙ በጎ በጎ የኾነ ነዦች ተስፋ ተሰጥተውን
ሳለ ታላቅ የኾነ ራስን የመግዛት (ራስን ጥቡዕ የማድረግ ልዑል) ሕግም
ተጅቶልን ሳለ ማድረግስ ይትና እንደ ግሪክ ፈላስፎች መንም
ቢኾን ካልተን ይባስ ብለንም ራሳችንንና ሌሎችን የምናፋ ክኾነ
ሊያድነን የሚችል ልመና Xንደ ምን ያለ ልመና ነው
ጥፋት ሲያጠፋና አንድ ክርስቲያን ሲበድል የሚያመጣው ጉዳት ተመሳሳይ
አይደለምና" ለምን ቢባል እነርሱ መንፈሳዊ ኃይል የላቸውምና የእኛ
የክርስቲያኖች መንፈሳዊ ኃይል ግን ክእግዚእብሔር ጸ” የተነ በክፉዎች
ዘንድ እንኳን ሳይቀር የተክበረና የገነነ ነውና" ከዚህ የተነሣም ኣሕዛብ
አጥብቀው ሲነቅፉንና ስድባቸውን እጅግ ሲያበረቱ -ንድ የፌዝ መለዮ
ይጨምሩልናል ክስቲያን" የሚል የተሳልቆመለዮ በምሥጢር ስለ
አንደ አሕዛባዊ ትምህርታችን ደግነት እየተናገሩ እንደ ኾነ ቢገባቸ ኖሮ በፍጹም ሊናገሩት
&ይወድዱ የነበረ “የፍና ተሳልቆ ል" ይምሩልናል"
ጌታችን ክርስቶስ እንደ ምን የ0ዙና እንደ ምን ታላላቅ የኾኑ ትእዛዛትን
እንደ ሰጠን አልሰማህምን? ታዲያ ኹሉንም ትተህ ወለድን ወደ መሰብሰብ
የምትፋጠን የአራጣ ገንዘብን ወደ ማከማቸት የምትሯሯጥ የዚህን ዓለም
ትርፎች ለማጋበስ የምትቻኰል የባሪያ መንጎችን ለመግት የምትጓጓ የነሐስ
ዕቃዎችን ለማግኘት የምትባክን ቤቶችንና የእርሻ ሜዳዎችን እንደዚሁም
አላፊና ጠፊ ንብረቶችንም ለመገብየት የምትኳትን ኾነህ ሳለ፡ ከእነዚህ
ትእዛዛት አንዱንስ እንኳን መፈጸም የሚቻልህ መቼ ነው? እነዚህ ብቻ
ቢበቁህ እወድ ነበር። ኾኖም ግን እነዚህን አጥብቀህ በመከታተልህም ላይ
ግፍን ድንበር መንቀልን ቤቶችን በኃይል ለራስ መውሰድን ድኸነትንና
ረሃብን ቸነፈርንም ማባባስ ትምርባቸዋለህ" እንግዲህ እግርህን ከእነዚህ
መድረኮች ማንሣት የሚቻልሀ መቼ ይኾን?
(F) አንዳንድ ጊዜ ለድኾች ምሕረት ታደርጋለሀ" ይህንን እኔም አንተም
እናውቀዋለን። እዚህም ላይ የምትፈጽመው ክፋት ግን ታላቅ ነው" በእነዚህ
ደግ ምግባራት እንኳን እንዳትጠቀም ይህን የምታከናውነው በዕብሪት ወይም
ውዳሴ ከንቱን በመሻት ልብ ነውና" እንግዲህ በወደብ ላይ የደረሰችውን
መርከብህን፡ አደጋ እንዲገጥማት ከማድረግ ከዚህ በላይ ምን ጎስቋላነት
አለ? ስለዚህ ይህ እንዳይኾንብህና እግዚአብሔር ባለ ዕዳህ ይኾን ዘንድ
ደግ ሥራን ሠርተህ ስትጨርስ ከእኔ ምስጋናን አትሻ" ጌታችን ሲናገር፡
“እንዲከፍሉአችሁ ተስፋ ለማታደርጉአቸው አበድሩ" ነውና ያለው (ሉቃ.6
በኋላ ሊለካ በማይችል መጠን የሚከፍልህ ባለ ዕዳህ የኾነ እግዚአብሔር ሳለ፥
እርሱን ትተሀ ድኻና ጎስቋላ መዋቲም የምኾን እኔ እንድከፍለህ የምትሻ
ምንድን ነው? እ? ዕዳውን ከእርሱ እንደምትፈልግ ስትጠይቀው እግዚአብሔር
ከፋውን? እንዴ? እርሱ ድኻ ነውን? “መልሼ አልከፍልህም” አለህን? ሊሰፈር
ሊለካ የማይቻለውን ሀብቱን አላየህምን? ሊመረመር የማይችለውን ለጋስነቱን
አልተመለከትህምን? ስለዚህ መጀመሪያ በእርሱ እጅ አኑረው፤ ያን ጊዜም
መልሰህ ጠይቀው። ያበደሩትን መልሰው ሲጠይቁት ደስ ይለዋልና። ትርፍን
መክፈል የእርሱ የባሕርይ ገንዘቡ ኾኖ ሳለ ሌላ አካል ትርፍ እንዲከፍል
ሲጠየቅ ሲያይ እግዚአብሔር እንደ ተሰደበ አድርጎ ይቈጥረዋልና። ከእንግዲህ
ወዲህም ምንም ትርፍ አይከፍልህምና። በፍጹም፤ ይልቁንም በርትዕ እንዲህ
ሲል ይጠይቅሃል፦ “ለምን ምስጋና ቢስ ትኾናለህ? እኔን ትተህ በሌሎች
ዘንድ ታስቀምጠው ዘንድ የምትቻኰለው በእኔ ዘንድ እንዳለ ያወቅኸው
ጉድለት ምንድን ነው? ለአንዱ (ለእግዚአብሔር) አበድረህ ሳለ ትርፉን ከሌላ
ትጠይቃለህን?" 
ምንም እንኳን የሚቀበለው ሰው ቢኾንም፥ እንድትሰጥ ያዘዘህ ግን
እግዚኣብሔር ነበርና። የእርሱ ፈቃድም ከመጀመሪያውኑ ባለ ዕዳህ እርሱ ራሱ
እንዲኾን፣ በርግጥ እርሱ ራሱ እንዲመልስልህም እልፍ ጊዜ አጋጣሚዎችን
ለአንተ መስጠት ነው። ስለዚህ እንደዚህ ቸርና ለጋስ የኾነውን እርሱን
ትተህ ነዳይ ከምኾን ከእኔ ትቀበል ዘንድ አትሻ። ለድኻ ቸርነት ማድረግህን
ለእኔ የምታሳየኝ እኔ ምን እንዳደርግልህ ነው? እ? ስጥ ያልሁህ እኔ ነኝን?
“ብድራቱን እከፍልሃለሁ የሚል ቃል የሰማኸው ከእኔ ነውን? “ለድኻ ቸርነትን
የሚያደርግ ለእግዚአብሔር ያበድራል” ያለህ እርሱ እግዚአብሔር ራሱ ነው
እንጂ እኔ አይደለሁም (ምሳ.19፡17)። ያበደርኸው ለእግዚአብሔር ነው፤
ትርፉንም መጠየቅ ያለብህ ከእርሱ እንጂ ከእኔ አይደለም።
“ነገር ግን እግዚአብሔር ኹሉንም በዚህ ዓለም መልሶ አይከፍልም።" መልካም!
ይህም ቢኾን የሚያደርገው ለአንተ ጥቅም ሲል ነው። እግዚአብሔር፥
የተበደሩትን ብቻ እንደሚከፍሉት እንደ ብዙዎች ሳይኾን ኹሉንም ነገር
የሚያከናውነው አበዳሪውን እንደሚጠቅመው አድርጎ የሚከፍል ያለ ባለ
ዕዳ ነውና። በመኾኑም ለአንዳንዶቹ በዚህ ዓለም መልሶ ይሰጣቸዋል፤
ለአንዳንዶቹ ደግሞ ለወዲያኛው ዓለም ያቆይላቸዋል።
(፲፬) ስለዚህ እነዚህን በምናደርግበት ጊዜ ይህንን ዐውቀን፥ ቸርነትን አብዝተን
እናከናውን፤ ፍቅረ ቢጽን በገንዘባችንም በግብራችንም እናሳይ። አንድ
ሰው በአደባባይ በደልና እንግልት ሲደርስበት ያየን እንደ ኾነም ገንዘብ
መክፈል ካለብን እንኳን ይህን እናድርግ፤ ወይም በቃል አግባብተን ማገላገል
ከተቻለንም ይህን ከማድረግ ወደ ኋላ አንበል። ቃል ብቻዋም ብትኾን ዋ?
አላትና በተለይም የኀዘኔታ ጩኸት ቃል! ይህንንም የተወደደ ኢዮብ፡
ረዳት ለሌለው ሰው አለቀስሁ የተቸገረ ሰውን ባየሁ ጊዜ ኸሁ" ሲል
ግልፅ አድርጎታል (ኢዮ.30-25)። ረዳት ለሌለው ሰው የሚፈሰው ዕንባና
የኀዘኔታ ኸት ዋጋ ካለው ለዚህ ዕንባና የኀዘኔታ ኸት፡ ቃልና ጥረት
እንደዚሁም ሌሎች ነገሮች ሲጨመሩበት ደግሞ ለዚህ የሚኖረው ሽልማት
እንደ ምን ታላቅ እንደሚኾን አስበው። አዎን፡ እኛ ኹላችን የእግዚአብሔር
ጠላቶችን ነበርንና። ተቀዳሚ ተከታይ የሌለው የእግዚአብሔር አንድያ ልጅ
ግን በመካከል ገብቶ ስለ እኛ ተገብቶ ተገርፎ ስለ እኛ ሞትን ተቀብሎ
[ከባሕርይ አባቱ ከአብ፣ ከባሕርይ ሕይወቱ ከመንፈስ ቅዱስና ከራሱ ጋር]
አስታረቀን።
ስለዚህ እኛም እንደዚሁ
እንደዚሁ ብዙ ግፍና በደል የሚደርስባቸውን ሰዎች
እንታደጋቸው ዘንድ እንትጋs አሁን እንደምናደርገው ሰዎች ሲደበደቡና
እርስ በእርሳቸው ሲዘነጣጠሉ በዳር ቆመን በሌሎች ሰዎች ውርደት እኛ
ደስ የምንሰኝ አንኹን= አጋንንታዊ የትርኢት ሥራም አናድርገው። ከዚህ
የከፋ ጭካኔስ ምን አለ? ሰዎች ሲነቃቀፉ፣ እርስ በእርሳቸው ሲደባደቡ ፣
ልብሶቻቸውን ሲቀዳደዱ፣ በጥፊ ሲመታቱ እያየህ አንተ በዳር ላይ ቆመህ
ይህን በዝምታ ታያለህን?
ምን? እየተጣላ ያለው ድብ ነውን? አርዌ ገዳም ነውን? እባብ ነውን?
በኹሉም ረገድ አንተን የሚመስል ሰው ነው! ወንድምህ ነው! ተወዳጅ
ጳውሎስ፦ “አንድ አካል ነን” እንዳለውም አካልህ ነው (ኤፌ.4፡25)። ስለዚህ
በመካከላቸው ገብተህ ለያያቸው እንጂ ዝም አትበል። ክፉ ግብራቸውን
ወደ መልካም ለውጠው እንጂ በድርጊታቸው ደስ አትሰኝ" ለዚህ ድርጊት
የተሰባሰቡትን በትናቸው ለያያቸውም እንጂ ይህን አሳፋሪ ድርጊት ይመለከቱ
ዘንድ ሌሎች ሰዎችን አትቀስቅስs በእንደዚህ ያሉ የክፋት ድርጊቶች ደስ
መሰኘት የአሳፋሪ፣ የወራዳ፣ የየተናቁ ሰዎች ግብር፥ እንዲያውም ግብረ
እንስሳት ነውና።
አንድ ሰው የማይገባ ሥራን እየሠራ እያየኸው ዝም ስትል ፥ አንተ ራስህ
የማይገባ ሥራ እየሠራህ እንደ ኾነ አትቈጥረውምን? በመካከል ጣልቃ
ገብተህስ የዲያብሎስ ሠራዊትን በመበተን የሰዎችን ኀዘን አታርቅምን?
“እኔ ራሴ ብመታስ ትእዛዝህ ይኸው ነውን?" ያለ ሰው አለ" ይህም ቢኾን
ይደርስብህ ዘንድ ግድ አይደለም። እንዲያውም አንተ ፈቃደኝነቱ ካለህ
ይህ ለኣንተ ሰማዕትነት ነው፥ ይህን የምታደርገው ስለ እግዚአብሔር ብለሀ
ነውና። ይህን ለመቀበል ወደ ኋላ የምታፈገፍግ ከኾነም፡ ጌታ ለአንተ ሲል
መከራ መስቀልን ከመቀበል ወደ ኋላ እንዳላለ አስታውስ።
እነርሱ ለራሳቸው በስካር ጨለማ ውስጥ ናቸው ቍጣም ጨካኙ አዛዡ
አለቃቸው ነው። በመኾኑም ኹለቱም - ጎጂውንም ተጎጂውንም
ከዚህ ተጎጂው መከራን ከመቀበል ይታደጋቸው ዘንድ ደኅነኛ ሰው ያሻቸዋል
ይተርፍ ዘንድ፣ ጎጂውም ክፉ ማድረጉን ያቆም ዘንድ! ስለዚህ ወደ እነርሱ
ቅረብº ደኅነኛ የኾንኸው አንተም ወደ ሰካራሙ ሰው እጅህን ዘርጋ" የቍጣ
ስካርም አለና፤ ያውም ከወይን ስካር የከፋ የከረፋ ስካር!
የመርከብ አደጋ ያጋጠመውን ሰው በተመለከቱ ጊዜ እንዴት መረባቸውን
እንደሚዘረጉለት፣ በማዕበሉ ውስጥ ያሉትን ሰዎች ለማዳንም እንዴት
እንደሚፋጠኑ ባሕረኞችን አላየህምን? እንዲህ ተመሳሳይ ሙያ ያላቸው
ሰዎች እርስ በእርሳቸው እንደዚህ የሚረዳዱ ከኾነ፥ ተመሳሳይ ተፈጥሮን
(ልጅነትን) ገንዘብ ያደረጉት ሰዎችማ እንዴት አብልጠው ሊረዳዱ ይገባቸው
ይኾን? እዚህም ላይ የመርከብ አደጋ አለና - ያውም ከዚያኛው እጅግ
የከፋ! አንድ ሰው ነቀፋ ሲደርስበት መልሶ ይቈጣልና፤ ያለውንም ኹሉ
ይበትነዋልና" ወይም በቍጣ አዳልጦ መሐላውን ያፈርሳልና፤ በዚህም ወደ
እሳተ ገሃነም ይወድቃልና። ወይም ሰውን መትቶ ይገድላልና፤ እርሱም ራሱ
ተመሳሳይ ዕጣ ይገጥመዋልና። ስለዚህ ኺድና ክፉ ድርጊቱን እንዲያቆም
አድርገው፤ ወደ ማዕበሉ ውስጥ ብትገባም እንኳን ወደዚህ የሚገቡትን ጎትተሀ
አውጣቸው። የዲያብሎስን ትርኢት ሰብረህም የተቈጣውን ሰው ለብቻ
ወስደህ ገሥጸው። የቍጣ እሳቱን እንዲያበርድ፣ ማዕበሉንም ጸጥ እንዲያሰኝ
አድርገው።
የሚቃጠለው የሰም ክምር እጅግ ታላቅ ቢኾን፣ የእቶን እሳቱም እጅግ ኃይለኛ
ቢኾን አትፍራ። አንተን የሚረዱህ ብዙ አሉና፤ አንተ ትንሽ ብትጀምር
እጃቸውን የሚዘረጉልህ ብዙ አሉና፤ ከኹሉም በላይ የሰላም አምላክ
እግዚአብሔር በርግጥ ከአንተ ጋር ነውና አትፍራ። አንተ እሳቱን ማጥፋት
ብትጀምር :ንተን የሚከተሉህ ብዙዎች ናቸውና፤ ደግ ሥራን ከሚሠሩም
አንተ ራስህ በጎ ዋጋን ታገኛለህና።
ጌታችን ክርስቶስ በምድር ላይ ይንፏቀቁ ለነበሩት ለአይሁድ የሰጣቸውን
ትእዛዝ አድምጥ፤ እንዲህ ያለውን፦ “የጠላትሀን አህያ ከጭነቱ በታች ወድቆ
ብታገኘው አትለፈው፥ ነገር ግን ከእርሱ ጋር አንሣው" (ዘጸ.23፡5)። የተጣሉ
ሰዎችን መለያየትና ማስታረቅ የወደቀውን አህያ ከማንሣት ይልቅ እጅግ
የቀለለ እንደ ኾነ ልትመለከት ይገባል" ጠላታችን አህያ ወድቆበት አሀያውን
በማንሣት እንድንረዳው የሚገባን ከኾነ፡ የባልንጀራችን ነፍስ ወድቃ
ስናያት ደግሞ ባልንጀራችን ነፍሱን ለማንሣት ይበልጥ ልንረዳው ይገባናል።
አህያ ከጭነቱ በታች በጕድጓድ ውስጥ ከወደቀው ይልቅ ከቍጣው ጭነት
በታች በእሳተ ገሃነም የወደቀው ባልንጀራችን ነፍሱን ለማንሣት ልናግዘው
ይገባናል። ወንድምህ ከጭነቱ በታች ወድቆ ዲያብሎስም በዙሪያ ላይ ቆሞ
እሳቱን ሲያቀጣጥለው እያየኸው በጭካኔና ባለመራራት አልፈኸው የኼድህ
እንደ ኾነ ግን ይህ ለአንተም ደግ አይደለም' በዚህ ረገድ እንስሶች እንኳን
ሳይቀሩ ይራራሉና"
ሳምራዊው ሰው የቆሰለውን የማያውቀውን የማይዛመደውንም ሰው ተመልክቶ
እዘነለት " ቀርቦም ዘይትና ወይን በቁስሎቹ ላይ አፈሰሰለት በራሱ አህያም
ላይ አስቀምጦ ወደ እንግዶች ማደሪያ ወሰደው" ባለመድኃኒትም ቀጠረለትና
የተወሰነ ገንዘብ ሰጠው ከዚህ በላይ የሚከስረው ነገር ያለ እንደ ኾነም
ሲመለስ እንደሚከፍለው ነገረው (ሉቃ.10፡33-35)።
ይህ ሳምራዊው ቆስሎ ወድቆ ያገኘው ሰው ወን0ዴዎች አግኝተዉት
የደበደቡት ነው" አንተ ያገኘኸው ሰው ግን በወንበዴዎች መካከል
ሳይኾን በአጋንንት መካከል ወድቆ በኹሉም ረገድ በቍጣ ቁስል
ተመትቶ ነው።
ሳምራዊው ያገኘው ሰው ከኢየሩሳሌም ወደ ኢያሪኮ ሲወርድ በበረኻ
ላይ ነው። አንተ ግን ያገኘኸው ሕዝብ በሚበዛበት ቦታ ላይ ስለ ኾነ
ለባለመድኃኒት ገንዘብ መክፈል፣ በኣህያ ላይ ማስቀመጥ፣ ወደ እንግዶች
ማደሪያ ለመድረስም ረጅም መንገድ መውሰድ አያስፈልግህም- ከአንተ
የሚጠበቀው ጥቂት ቃላትን መናገር ብቻ ነው።
ታዲያ ይህን ከማድረግ ትዘገያለህን? ይህን ከማድረግ ዘግይተህስ ጨካኝና
የማትራራ ኾነህ ፈጥነህ አልፈህ ትኼዳለህን? አንተ እንደዚህ ጨካኝና
የማትራራ ኾነህ ሳለህስ እንዴት ስመ እግዚአብሔርን ጠርተህ እርሱ መሐሪ
ወመስተሳሕል ይኾንልህ ዘንድ ታስባለህ?
(፲፭) አሁን ደግሞ ራስህን በአደባባይ ለምታዋርደው፣
_
ልል _ ዘሊል _ ኾነህ
ለምትመላለሰው፣ ክፋትንም ለምትፈጽመው ለአንተ አንደበቴን ላሰናብትብህ
የምትማታው ለምንድን ነው? እስኪ ንገረኝ! ሰውን የምትደበድበው ለምንድን
ነው? አንተ ድብ ወይም አርዌ ገዳም ወደ መኾን ተለውጠሃልን? ይህን
ስታደርግ አታፍርምን? ራስህን ወደ እንስሳ ስትለውጥና ከእግዚአብሔር
ያገኘኸውን ክብር አሳልፈህ ስትሰጥ አታፍርምን? የቱንም ያህል ድኻ
ብትኾንም እንኳን ባሪያ አይደለህም አገልጋይ ብትኾንም እንኳን ክርስቲያን ነህ።
እንዲያውም ድኻ ከኾንህ ይበልጥ ዝም Aትል ይገባሃል" ለመጣላት ብዙ
ሰበብ ያለባቸው ባለጠጎች እንጂ ድኾች አይደሉምና" አንተስ በባለጠግነት
ምክንያት የሚገኝ ምድራዊ ተድላ ደስታ ሳይኖርብህ በገንዘብ ምክንያት
የሚመጡ ክፋቶችን፣ ጠላቶችን ጸብ ክርክርን ለመሰብሰብ ብለህ ትዞራለህን?
ወንድምህን አንቀህ ገድለህ በሰዎች ኹሉ ፊት ልትጥለው ትሻለህን? ይህን
ኹሉ አድርገህ ስታበቃስ እንደ ተዋረድህ እጅግ ጨካኝ የኾኑ አራዊተ ገዳምን
እንደ መሰልህ፡ እንዲያውም ከእነርሱም በላይ እንደ ከፋህ አታስብምን
አራዊተ ገዳም የቱንም ያህል ቢጣሉ ኹሉንም የሚያደርጉት በጋራ ነውና
አንዳቸው አንዳቸውን ይጠብቃሉና፣ በአንድ ላይ ይኼዳሉና። እኛ ግን
የምንጋራው ነገር የለንምº ኹሉንም ነገር አመሰቃቅለነዋል። እንጣላለን
እንከራከራለን እንነቃቀፋለን እንቃረናለን፤ እንሰዳደባለንም ። ኹላችንም
በአንድነት የተጠራንበትን ሰማይን፣ ኹላችንም በነጻነት እንድንኖርባት
የተፈቀደችልን ምድርን፣ የገዛ ተፈጥሮአችንንም አናከብርም። ቍጣና ፍቅረ
ንዋይ ኹሉንም ጠራርጎ ወስዶብናላ!
እልፍ መክሊት የሚከፍለውን ባለ ዕዳ ሰው፥ የሚከፍለው አጥቶ ጌታው አዝኖ
ዕዳውን በተወለት ጊዜ፥ መቶ ዲናር የሚከፍለውን ያጣ አንድ ባልንጀራውን
አግኝቶ አንቆ በያዘው ጊዜ እንደ ምን ያሉ ታላላቅ መከራዎችን እንደ
ተቀበለ፣ እንዴትም ፍጻሜ ለሌለው ቅጣት ተላልፎ እንደ ተሰጠ አላየህምን
(ማቴ.18፡23-35)? እንግዲህ አንተስ ይህን ምሳሌ እየሰማህ ኣትርድም፥
አትንቀጠቀጥምን? በእርሱ ላይ የደረሰው ዕጣ በአንተም ላይ እንዳይደርስ
አትፈራምን? እኛም ከእግዚአብሔር የተቀበልናቸው ብዙና ታላላቅ ዕዳዎች
አሉብን'ኮs ኾኖም ግን ትቶልናል፤ ታግሦናል። እኛ ባልንጀሮቻችንን
እንደምናጣድፋቸው እንከፍለው ዘንድ አላቻኰለንምና፤ ጉሮሮአችንን
አንቆ አልያዘንምና= እርሱ እንደ እኛ ቢኾን፣ እርሱ እኛ ባልንጀሮቻችንን
እንደምናስጨንቃቸው ሙሉን እንኳን ባይኾን በጥቂቱ ብቻ ተቈጣጥሮን
ቢኾን፥ ከብዙ ጊዜ በፊት በጠፋን እንጂ እስከ አሁን ባልቆምን ነበርና።
(፲፮) ስለዚህ እግዚአብሔርን የምትወዱት፥ ይልቁንም እግዚአብሔር አብልጦ
የሚወዳችሁ ሆይ! እነዚህን ነገሮች በሕሊናችን ጓዳ በልቡናችን ሰሌዳ
ላይ በማኖር ራሳችንን ዝቅ ዝቅ እናድርግ፤ በባለ ዕዳዎቻችን ምክንያትም
አመስጋኞች እንኹን። እኛ ራሳችንን የምንገዛ ከኾነ ባለ ዕዳዎቻችን የኾኑት
ሰዎች ከእግዚአብሔር ዘንድ ይቅርታን እንድናገኝ ምክንያቶቻችን ይኾናሉና።
እኛ ለእነዚህ ሰዎች ጥቂት በመስጠታችን፥ ከእግዚአብሔር የምንቀበለው
ስፍር ቍጥር የለውምና። ባለ ዕዳህ እከፍልሃለሁ ጥቂት ታገሠኝ ብሎህ
ሳለ፥ አንተም ይቅር ብለኸው ከእግዚአብሔር ዘንድ ሙሉ ዕዳህን ይቅር
ትባል ዘንድ የድርሻህን ይቅር ልትለው ሲገባህ፥ የምታስጨንቀው ለምንድን
ነው? ነገር ግን እነሆ ኹሉንም ታደርጋለህ፤ ትጣላለህ፤ ትከራከርማለህ።
በዚህም ከዕዳዎችህ ጥቂትዋንስ እንኳን ይቅር እንዳትባልልህ ታደርጋለህ።
አንተ ባልንጀራህን የናቅህ መስሎህ የመውጊያውን ብረት በራስህ ላይ
ታብሳለህ፤ በእሳተ ገሃነም የሚያገኝህን ቅጣት ትጨምራለህ። በዚህ ዓለም
ጥቂት ራስን መግዛት ብታሳይ ግን ዕዳህን ኹሉ ታቀልላለህ። እግዚአብሔር
አብዝቶ ይከፍለን ዘንድ ሽቶ እንደዚህ ባሉ ነገሮች ላይ እኛ ቅድሚያ ቸሮች
እንድንኾን ይሻልና።
ስለዚህ በገንዘብም ኾነ ባደረሱብህ በደል ብዙ ባለ ዕዳዎች ካሌህ 0ነጻ አሰናብታቸው።
ዕዳህንም ለለጋስነቱ ወደር ከሌለው ከእግዚአብሔር እሻው። ባለ ዕዳ ሰዎች እስካሉህ
ድረስ እግዚአብሔር ባለ ዕዳህ ሊኾን አይችልምና። አንተ በነጻ ስታሰናብታቸው
ግን እግዚአብሔርን መያዝ፣ ላሳያሃት ጥቂት ራስን መግዛትም ስፍር ቍጥር
በሌለው መጠን እንዲከፍልህ ማድረግ ይቻልሃልና። እንበልና አንድ ሰው ወደ
አንተ መጣ። ይህ ሰውም ባለዕዳህ የኾነን ኹለተኛ ሰው “ያበደርኩህን ክፈለኝ"
ብለህ አንቀህ እንደ ያዝኸው ተመልክቶ “እኔ እከፍልለታለሁ” ብሎ እንድትለቀው
አደረገ እንበል። ይህ በነጻ የተሰናበተው ሰውም ያ ሰው ዕዳውን እንደ ወሰደለት
(እንደ ከፈለለት) ተመልክቶ ከዚህ በኋላ የሌላ ሰውን ዕዳ ይቅር ላለማለት ክፉ
አይኾንም። ታዲያ ሰዎች ባለ ዕዳዎቻችን ቢኾኑና እነዚህን ሰዎች በብዙም ይኹን
በጥቂቱ ሳናስጨንቃቸው ከዕዳቸው ነጻ አድርገን ስንለቃቸው ተመልክቶ ትእዛዛቱን
ስለ ፈጸምንለት እግዚአብሔር እጅግ ብዙ ዕጥፍ፣ አዎን፥ እልፍ ጊዜ ዕጥፍ
አይከፍለንምን? ስለዚህ ባለ ዕዳዎቻችን የኾኑ ሰዎች “ዕዳችሁን ክፈሉ” ስንላቸውና
ስናስጨንቃቸው የምናገኘውን ጊዜያዊ ደስታ አንመልከት፤ ይህን በማድረጋችን
የምናጣው ማጣት ታላቅ መኾኑን፥ የዘለዓለም በኾኑ ነገሮችም ራሳችንን ክፉኛ
የምንጎዳ መኾኑን እንመልከት እንጂ። ስለዚህ በዚሁ መሠረት ልዑላነ ነፍስ
በመኾን፥ ስለዚሁ በወዲያኛው ዓለም [ይቅር ብሎናል ብለው] ሊመሰክሩልን
የሚችሉት ባለ ዕዳዎቻችንን ዕዳቸውንና በደላቸውን ኹሉ እንተውላቸው። ይህን
ያደረግን እንደ ኾነም፦
[አንደኛ] እኛ የምንጠየቅባቸው በደሎችና ዕዳዎች ድኩማን
እናደርጋቸዋለን፤
[ኹለተኛ] እኛ በጎ ሥራን ኹሉ ሠርተን ገንዘብ ማድረግ የማይቻለንን
ክብር በባልንጀሮቻችን ላይ ቂም ባለመያዝ ገንዘብ ማድረግና የዘለዓለም
ክብሩንም መውረስ ይቻለናል።
ዛሬም ዘወትርም እስከ ዘለዓለሙ ድረስ ክብርና ጌትነት የባሕርይ ገንዘቡ የሚኾን
ጌታችን ኢየሱስ ክርስቶስ በለጋስነቱና ሰውን በመውደዱ ይህን ለማግኘት የበቃን
ያድርገን፥ አሜን!
