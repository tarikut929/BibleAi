ከበለስ በታች ሳለህ አየሁህ/ቊ49 ጌታችን ናትናኤልን ከበለስ
በታች አየሁህ አለው እንጂ ከበለስ በታች ምን ያደርግ እንደነበር አልገለጸም።
ናትናኤል ከናዝሬት መልካም ነገር ሊወጣ ይችላልን? እያለ ፊልÅስን
ሲከራከር ከቆየ በኋላ ከበለስ በታች አየሁሀ ቢለው የእግዚአብሔር ልጅ
ነህ ብሏል" በፍጥነት ወደ እምነት የመጣው ከበለሷ በታች እርሱ እና
እግዚአብሔር ብቻ የሚያውቁት ምሥጢር ቢኖር ነው" «ተንኮል የሌለበት
በእውነት የእስራኤል ሰው ሊያስብለው ያቻለ መልካም ሥራ ከበለሷ በታች
እንደ ሠራ እንገነዘባለን"
አንድምታውን ትርጓሜ የተረጐሙ አባቶቻችን «ናትናኤልምሁረ
ኦሪት ነው ከበለስ በታች ተቀምጦ የተቆጠረው ሱባዔ ደረሰ የተነገረው
ትንቢት ቀረን? እያለ ሲያወጣ ሲያወርድ/ሲያንሰላስል/ ይውል ነበርና ይህን
ሥራህን አውቅልሃለሁ ሲለው ነው» ብለው ተርጕመዋል። ይኸም ትርጓሜ
ጌታችን «ተንኮል የሌለበት በእውነት የእስራኤል ሰው»ብሎ ከተናገረው ቃል
ጋር ይስማማል።
አይሻዳድ የተባለው ሊቅ ግን ናትናኤል በልጅነቱ ሰው ገድሎ ከበለስ
በታች ቀብሮት ነበር ጌታችን የተሰወረውን የሚያውቅ አምላክ እንደ መሆኑ
ሲያሳስበው ነው» ብሏል። የአንድምታ መተርጕማንም አንድም ብለው
……
አይሻዳድ ያለውን ብለዋል። ነገር ግን ከወንጌሉ ቃል ጋር የሚስማማ
አይመስለኝም። ናትናኤል ይህን ኃጢአት ሠርቶት ቢሆን ኖሮ ጌታችን
«ተንኮል የሌለበት በእውነት የእስራኤል ሰው» አይለውም ነበር። ሰውን ገድሎ
በስውር ከመቅበር የበለጠ ተንኮል የለምና።
50 ናትናኤልም መልሶ። መምህር ሆይ፥ አንተ የእግዚአብሔር ልጅ ነህ፤ አንተ የእስራኤል ንጉሥ ነህ አለው።
51 ኢየሱስም መልሶ። ከበለስ በታች አየሁህ ስላልሁህ አመንህን? ከዚህ የሚበልጥ ነገር ታያለህ አለው።
ከዚህ የሚበልጥ ነገር ታያለህ/ቊ51 ቃል
ክርስቶስን እንዲከተለው የሚያነሣሣ ቃል ነው። ከዚህ በበለጠ የሚያስደንቅህ
" Sተናኤል
የእግዚአብሔር ልጅ መሆኔን የሚያሳውቅህ ድንቅ ነገር ታያለህ ሲለው
ነው። ውኃውን የወይን ጠጅ ማድረግ፣ ኃጢአት ማስተሥረይ፣ እነአልዓዛርን
ማንሣት፣ የእውራን3 0,
ማብራት የመሳሰሉትን ታያለህ፣ በአጠቃላይ
ሦስት አመት ከሦስት ወር ወንጌልን እየሰበከ የሚያደርጋቸውን ተአምራት
ታያለህ ማለቱ ነው።
ሰማይ ሲከፈት
ሰማይ እንደ ቤታችን በር የሚዘጋና የሚከፈት ነገር የለውም። ሰማያዊ
ምሥጢር ይገልጥላችኋል ሲል ነው።
52 እውነት እውነት እላችኋለሁ፥ ሰማይ ሲከፈት የእግዚአብሔርም መላእክት በሰው ልጅ ላይ ሲወጡና ሲወርዱ ታያላችሁ አለው።መላእክት በሰው ልጅ ላይ ሲወጡና ሲወርዱ ታያላችሁ/ቊ52
የሰው ል -
ጌታችን ነው። ሐዋርያት ኢየሱስ ክርስቶስን የሚያገለግሉ
መላእክትን ማየት እንደሚችሉ ነገራቸው። ስለሆነም የጌታችን ቤተሰቦች
ብዙ ጊዜ መላእክትን አይተዋል።
ሐዋርያት ወደ ጌታ የመጣውን መልአክ አይተዋል «ከሰማይም መጥቶ
የሚያበረታው መልአክ ታየው» /ሉቃ 22÷43/ ይላልና።ከሐዋርያት ጋር
የነበሩ ሴቶች ከጌታ መቃብር መላእክትን አይተዋል /ሉቃ 24÷4-7 ዮሐ
20÷11-13/ ሐዋርያትም ጌታ ሲያርግ ወደ ሰማይ ትኩር ብለው ሲመለከቱ
ነጫጭ ልብስ የለበሱ ሁለት ሰዎች በአጠገባቸው ቆሙ። ወደ ሰማይ የወጣው
ኢየሱስ ወደ ሰማይ ሲሄድ እንዳያችሁት እንዲሁ ይመጣል አሉአቸው /የሐዋ
1÷9-11/። ነጫጭ ልብስ የለበሱ ሰዎች የተባሉ መላእክት ናቸው።
ማር ዮሐንስ«መላእክት በሰው ልጅ ላይ ሲወጡና ሲወርዱ ታያላችሁ
በማለቱ፡-የመላXክት ጌታ መሆኑን አሳወቃቸው»ይላል።
1 በመጀመሪያው ቃል ነበረ፥ ቃልም በእግዚአብሔር ዘንድ ነበረ፥ ቃልም እግዚአብሔር ነበረ።
ንባብ- በመጀመሪያው ቃል ነበረ ቃልም በእግዚአብሔር ዘንድ ነበረ
ቃልም እግዚአብሔር ነበረ። ይህ በመጀመሪያው በእግዚአብሔር ዘንድ ነበረ። ሁሉ
በእርሱ ሆነ ከሆነውም አንዳች ስንኳ ያለ እርሱ አልሆነም" በእርሱ ሕይወት
ነበረች፤ ሕይወትም የሰው ብርሃን ነበረች" ብርሃንም በጨለማ ይበራል፤ ጨለማም
አላሸነፈውም 
/ቊ1-5/።end
በመጀመሪያው ቃል ነበረ
በመጀመሪያው ሲል ዓለም ሳይፈጠር ዘመን ሳይቈጠር ሥነ ፍጥረት
ከመጀመሩ በፊት ማለቱ ነው" አንድም የሰማይና የምድር ተፈጥሮ ሲጀመር
ቃል ነበረ። የተጀመሩ ነገሮች ሁሉ መጀመሪያ በነበረው ቃል ተጀምረዋል።
«ሁሉ በእርሱ ሆነ፤ ከሆነውም አንዳች ስንኳ ያለ እርሱ አልሆነም» ብሏልና። ነቢዩ
ዳዊትም «በእግዚአብሔር ቃል ሰማዮች ጸኑ» ብሏል። አንድም በመጀመሪያው
ነበረ ማለት ፍጥረትን መፍጠር የጀመረ እርሱ ነው ለማለት ነው።
መጀመሪያ የሚለው ቃል ጊዜን አያመለክትም። ከጊዜ በፊት ነውና
ዓለም ከመፈጠሩና ዘመን ከመቈጠሩ በፊት በዚህ ዘመን ስለማይባል
በመጀመሪያው በማለት ገለጠው እንጂ ይህ መጀመሪያ ከፍጥረትና ከጊዜ
መፈጠር በኋላ ስላይደለ ጊዜን ሊያመለክት አይችልም።
ማር ዮሐንስ ይህን ሲያብራራ” በመጀመሪያ ቃል ነበረ' ማለቱ
ከፍጡራን ሲለይ ነው። በመጀመሪያ እግዚአብሔር ሰማይንና ምድርን ፈጠረ/
ዘፍ 1፥1/ከሚለው ለመለየት ነው። ሰማይንና ምድርን በመጀመሪያ ፈጠረ
አለ እንጂ ሰማይና ምድር በመጀመሪያ ነበሩ አላለምና” ይላል።ሰማይና
ምድር በመጀመሪያ አልነበሩም።እግዚአብሔር በመጀመሪያ ከፈጠራቸው
በኋላ መኖር ጀመሩ እንጂ# ቃል ግን ዓለም ከመፈጠሩ በፊት፣ ሰማይና
ምድር ከመዘርጋታቸው በፊት ነበረ ማለቱ ነው።
የአንድምታ ትርጓሜያችን መተርጒማንም «በመጀመሪያው ቃል
ነበረ» የሚለውን ሲተረጒሙ፡ –
በመጀመሪያ እግዚአብሔር ሰማይንና ምድርን ፈጠረ /ዘፍ 1፥1/
ከሚለው ጋር ንባብ ቢያገናኘው ምሥጢር አያገናኘውም። ሰማይና ምድር
_ በመጀመሪያው ሰዓት፣ በመጀመሪያው ዕለት ስለ ተፈጠሩ ነው። ጥንት
መጀመሪያ አላቸው። ጥንታቸው፣ መጀመሪያቸው ዕለተ እሑድ ነው። ቃል
_በመጀመሪያ ነበረ ሲባል ግን ጥንት፣ መጀመሪያ የለውም። ከዘመናት በፊት
ነበረ ሲለው ነው» ብለዋል"__
ሌሎች የጥንት መተርጒማንም፡«ጥንት ሁሉ ቀዳማዊ ነው ይባላል" በግድግዳ ላይ የሚያስቀምጡት መጀመርያው
ድንጋይ ቀዳማዊ ነው" እሱ ግን በመሠረቱ ላይ (በግድግዳው ላይ) በመቀመጥ
ቀደመ እንጂ ከሌሎች ድንጋዮች በፊት አልተፈጠረም" ቀዳማዊ ወልድ ግ
በመጀመሪያው ነበረ ሲባል መኖሩ ከፍጥረታት መኖር ጋር ሊሆን አይገባም»
በማለት ልዩነቱን ያስረዳሉ /የግእዝ በግእዙን ትርጓሜ ይመልከቱ/
አካላዊ ቃል- አካል ያለው ባለ ኣካል ማለት ነው። “በመጀመሪያ ነበረ
የተባለው &ካል ያለው በመሆኑ ነውና። ይህ ነበረ የተባለው ቃል ዝርው ወይም
አካል የሌለው ቃል አይደለም። የመላእክትና የሰዎች ቃል ዝርው/ብትንቃ
ነው። ዝርው ቃል ደግሞ ነበረ አይባልም። ስለዚህ ዮሐንስ ለመግለጽ የፈለገው
ቃል እንደ መላእክትና እንደ ሰዎች ዝርው/ብትን/ የሆነውን ቃል ሳይሆን
አካላዊ ቃል ወልደ እግዚአብሔርን ነው። ይህንም አስመልክቶ ጎርጎርዮስ
ዘቂሣርያ የሚከተለውን ይላል።
ይህንንም ቃል የተባለውን ስም አተርጋዎን፣ ቦርፎሪኮን፣ ኣኣትሪኮን
ከተባሉት ከሦስቱ ቃላት ለይተን እናውቀዋለን። እነዚህ እግዚአብሔር
ለፈጠራቸው ፍጡራን የተሰጡ የመልእክት ማስተላለፊያ ቃላት ናቸው
አካል ያላቸው አይደሉም። አተርጋዎን የመላእክት ቃል ነው፤ አካል
ያለው አይደለም። ቦርፎሪኮን ነቢያት ከእግዚአብሔር ዘንድ የሰሙት
ቃል ነው። ይኸውም የትንቢት ቃል ቢሆንም አካል ያለው አይደለም።
አአትሪኮን በአየር የሚፈስሰው ቃላችን /የሰው ቃል/ ነው። ከእርሱም ድምፅ
ይገኛል።[ እርሱም በኩል ድምጽ የሚሰማ ነው]ስለዚህም አካል ያለው
አይደለም። የእግዚአብሔር ቃል/ወልድ/ ግን የማይለወጥ ረቂቅ "ሆነ ከአብ
ባሕርይ ተገኝቶ በአካላዊነት ያለ ነው። ይኸውም ከአብ ጋር በቅድምና
የነበረ ከዘመን የሚቀድም ቀዳማዊ ነው /ሃይ. አበ ም 13፥22-24 ገጽ 42/።
ዮሐንስ በእግዚአብሔር ዘንድ ነበረ የሚለው ቃል በሌላው የመጽሐፍ
ቅዱስ ክፍል ከተገለጠው ቃል ይለያል። ለምሳሌ፡- የእግዚአብሔርም ቃል
ወደ እኔ እንዲህ ሲል መጣ /ሕዝ 35÷ 1፡ 20÷2 22÷1፡23÷1፡25÷1፡
27÷1፡28÷1፡33÷1። ከእግዚአብሔር ዘንድ ወደ ኤርምያስ የመጣው ቃል /
ኤር 7÷1 ፡30÷1፡21÷1፡18÷1/ የእግዚአብሔር ቃል ወደ እኔ እንዲህ ሲል
መጣ /ኤር 16÷1፡1÷13/። ወደ ኤርምያስ የመጣው የእግዚአብሔር ቃል
ይህ ነው /ኤር 14÷1/። እናንተ የሰዶም አለቆች ሆይ የእግዚአብሔርን ቃል
ስሙ /ኢሳ 1÷10/። የእግዚአብሔር ቃል የመጣላቸውን አማልክት ካላቸው /
ዮሐ 10÷35/" ይህን ቃሌን ሰምቶ የሚያደርገው /ማቴ 7÷24/። «ጌታ ሆይ
በቤቴ ጣራ በታች ልትገባ አይገባኝም ነገርግን ቃል ብቻ ተናገር /ማቴ 8÷8/#
እነዚህን ከመሳሰሉት ቃላት ይለያል፡፡
አለ። በእነዚህ ጥቅሶች ቃል ወይም የእግዚአብሔር ቃል የተባለ የእግዚአብሔር
ለምሳሌ ያህል እነዚህ ጥቂት ጥቅሶች ተጠቀሱ እንጂ ይህን የመሰለ ብዙ
ትእዛዝ፣ የእግዚአብሔር መልእክት ነው። ዮሐንስ “በመጀመሪያው ቃል ነበረ
ቃልም በእግዚአብሔር ዘንድ ነበረ ቃልም እግዚአብሔር ነበረ የሚለው ቃል
ግን አካላዊ ቃል (ኣካል ያለው) ቃል ወልደ እግዚአብሔር ነው።
_ በመጀመሪያው ቃል ነበረ ማለቱ- ዮሐንስ በመጀመሪያው ቃል
ነበረ በማለት የወንጌሌን ጽሕፈት የጀመረው የኢየሱስ ክርስቶስን ማንነት
ለማሳወቅ ነው" የሰው ልጆች ኢየሱስ ክርስቶስ ቀዳማዊ አይደለም በባሕርይ
ከአብ ጋር አንድ አይደለም ብለው እንዳይሰናከሉ እንዳይጠራጠሩና
እንዳይሳሳቱ ቀዳማዊነቱን ተናገረ"
ራሱ ጌታችን መድኃኒታችን ኢየሱስ ክርስቶስ ለዮሐንስ ቀዳማዊነቱን
ሲገልጽ እንዲህ ብሏል «ፊተኛውና መጨረሻው ሕያውም እኔ ነኝ» /ራእ
117/። «ሞቶ የነበረው ሕያውም የሆነው ፊተኛውና መጨረሻው እንዲህ
ይላል» /ራእ_2፥8/ አልፋና ዖሜጋ ፊተኛውና ኋለኛው መጀመሪያውና
መጨረሻው እኔ ነኝ» /ራእ 22፥13 ፣ 21፥6/።ፊተኛው ሲል ዓለምን የፈጠረ
እሱ መሆኑን፣ መጨረሻው ሲልም ዓለሙን የሚያሳልፍ እርሱ መሆኑን
ነግሮታል።ስለሆነም ዮሐንስ ራሱ የተረዳውን ምሥጢር ለሕዝቡ ለማስረዳት
ስለፈለı «በመጀመሪያው ቃል ነበረ»ብሏል።
የግእዝ በግእዙ ትርጓሜ ላይ አባቶቻችን፡ዮሐንስ ወንጌሉን ሲጽፍ እንደ ማቴዎስና እንደ ሉቃስ የሁሉ
መድኃኒት የሆነ የጌታችንን ልደት በመናገር አልጀመረም። የአማኞች ልብ
በአምላክነቱ ማመንን ወደ ማቋረጥ እንዳትደርስ ጌታችንን ዕሩቅ ብእሲ
(ፍጡር ነው) እንዳይሉት ስለ አምላካዊ ሥራው መናገርን ወደደ። የሁሉ
መድኃኒት ኢየሱስ ክርስቶስ ፍጡር እንዳይባል ነገረ መለኮትን ተንትኖ፣
አብራርቶ ተናገረ በማለት አብራርተውታል።
ነበረ ብቻ ሳይል
ማር ዮሐንስም «ዮሐንስ ወንጌላዊ ቃል
በመጀመሪያው ቃል ነበረ› ማለቱ፡- ጌታችን
ከአብ ጋር አንድ መሆኑንና ቀዳማዊነቱን ያሳውቅ ዘንድ ነው» ብሏል።
የእስክንድርያ ሊቀ ጳጳስ አትናቴዎስም «ቃል ከቀዳማዊ አብ
_ የተገኘና ከዘመን አስቀድመው ከነበሩ ከአብና ከመንፈስ ቅዱስ ጋር የነበረ
ቀዳማዊ ነው»/ሃይ.አበ. ም 23፥14 ገጽ 70/ ይላል።
በሠለስቱ ምዕት ቅዳሴ ላይም147
«ከፍጥረት ሁሉ በፊት፣ ሰማያት ከመፈጠራቸው በፊት፣ ምድርም ከመፈጠሯ
 በፊት ተራሮችና ኮረብቶች ከመቆማቸው በፊት፣ የሰማይ ርቀት ከመታየቱ
በፊት የመብረቅ ብልጭታ ከመታየቱ በፊት፣ የነጐድጓድ ድምፅ ከመሰማቱ
በፊት ደመናዎች ከመዘርጋታቸው በፊትና መላእክት ከመፈጠራቸው
በፊት ወልድ ከአብ ጋር መኖሩን እንናıራለን» ተብሎ ተጽፎአል።
- ቃል
አንዳንድ መተርጕማን ዮሐንስ «በመጀመሪያው ነበረ» በማለትየጌታችን የመድኃኒታችን የኢየሱስ ክርስቶስን የአምላክነቱን ነገር በመጀመሪያ
አውቆ ተረድቶ የተናገረ አይደለም። አምላካዊ ኃይል አመልክቶት ነው
እንጂ ይላሉ /የግእዝ በግእዙን ትርጓሜ ይመልከቱ/።
የአንድምታችን ተርጓምያንም «ዮሐንስ ንጽሐ ሥጋ፣ ንጽሐ ነፍስ፣
ንጽሐ ልቡና ተሰጥቶት አካል ከህልውና ተገልጸለት በመጀመሪያው ቃል
ነበረ (ቀዳሚሁ ቃል ውእቱ) ብሎ ተናገረ» ብለው አብራርተዋል። በሥጋዊ
በደማዊ አእምሮ ተመራምሮ ያገኘው ሳይሆን እግዚአብሔር የገለጠለት
ምሥጢር ነው ለማለት ነው" ሰማያዊ ሀብትን ሰማያዊ አባት እንጂ ምድራዊ
አባት መስጠት አይችልምና" ጌታችን ለጴጥሮስ «በሰማያት
ያለው አባቴ
እንጂ ሥጋና ደም ይህን አልገለጠልህም» /ማቴ16፡ 17/ እንዳለው።
ስለምን ቃል ተባለ?
ቃል የሚለው ስም የወልድን ማንነት መግለጽ ስለሚችል ነው።ሰዎች
በውስጣቸው የሚያስቡት ቃል በዓይን የማይታይ ረቂቅ ሆኖ ሳለ በወረቀት
ላይ በቀለም በተጻፈ ጊዜ ግዙፍ ሆኖ ይታያል። ወልድም ከአብና ከመንፈስ
ቅዱስ ጋር በአንድነት የሚኖር ረቂቅ የማይታይ ሲሆን ሥጋን በለበሰ ጊዜ
ግዙፍ ሆኖ በሰዎች ዓይን ታይቷልና የወልድን ማንነት እንድናውቀው በቃል
ተገለጸ።ቃል መልእክትን ከአንድ ሰው ወደ ሌላ ሰው ያስተላልፋል። ወልድም
በአብ ፈቃድ ወደ እኛ መጥቷልና። ሰዎች አሳባቸውን በቃላቸው ይገልጣሉ
እግዚአብሔር አብም ሰውን መውደዱን በወልድ ገልጧልና ወልድ ቃል
መባሉ ስለዚህ ነው።
የዕንቆራው ኤጲስቆጶስ ቴዎዶጦስ የእግዚአብሔርን ቃል(አካላዊ
ቃልን) በእኛ በሰዎች ቃል መስሎ ባስተማረው ትምህርት
ከአንደበታችን የሚወጣ እርስ በርሳችን የምንናገርበት የእኛ ቃል
ማንም ሊያየው አይችልም።ለቃ ግዘፍ(ሥጋ) የለውምና ለማንም አይታይም።
በእጅም አይዳሰስምና።ቃል በብራና በተጻፈ ጊዜ ቅርጽም በሆነለት ጊዜ ያን
ጊዜ የተገለጠ ይሆናል፣ይታያል፣ ይዳሰሳል እንጂ= ለወዳጁ መጽሐፍ ሊጽፍ
የሚወድ ሰው ቢኖር ቃል የማይታይና የማይዳሰስ ነውና ያሰው በብርዕ በጻፈው
ጊዜ ቀድሞ ልታየው የማትችለውን ያንጊዜ ታየዋለህ። ቀድሞ ልትዳስሰው
አይቻልህ የነበረውን የቃልን አካል ዛሬ በብራና በጽሕፈት ትዳስሰዋለህ።
ለቃል ግዘፍ (ሥጋ) የለውምና ጽሕፈት በሚያስገኘው መልክ በተጻፈ ጊዜ
ግን ልታየውና ልትዳስሰው ቻልህ።እነሆ አሁን ምሳሌው የታወቀና የተረዳ
ሆነ።በተለመደ፣ በሚደረግ እና ሲደረግ በሚኖር ምሳሌ ሰው የሆነ የቃልን
ነገር አስረዳንህ።
በማለት ለሚጠይቀው ሰው ይመልሳል። ቴዎዶጦስ ምሳሌውን ከመሰለ
በኋላ ከዘመን ሁሉ አስቀድሞ የነበረ ቀዳማዊ ቃልም በባሕርዩ እንደ አብ
ሥጋ ያልነበረውና የማይታይ ሲሆን በኋላ ዘመን የሰውን ባሕርይ ተዋሕዶ
ከቅድስት ድንግልም ተወልዶ በሰዎች ዓይን መታየቱንና መገለጡን ያስረዳል
/ሃይ.አበ. ም53፥13-15 ገጽ 173/።
ቃልም በእግዚአብሔር ዘንድ ነበረ
ቃል (ወልድ)ከእግዚአብሔር አብ ጋር በአንድነት በተዋሕዶ ይኖራል።
አብ በስሙ በአካሉ በግብሩ(በወላዲነቱ) ልዩ ነው"ወልድ በስሙ በአካሉ
(ግብሩ(በተወላዲነቱ)ልዩ ነው። በመለኮታዊ ባሕርይ በእግዚአብሔርነት ግን
አብ ”ወልድ ወልድም ከአብ የተለየበት ጊዜ የለም።ቃልም በእግዚአብሔር
ዘንድ ነበረ ማለት ቃል የተባለ ወልድ በእግዚአብሔርነቱ ከአብ ሳይለይ
ይኖራል ማለት ነው።
የአንድምታ ትርጓሜ ተርጓምያንም የሚከተለውን ብለዋል።«ፀዳል
በክበብ ነበልባል በእሳት ርጥበት በስፍሐትየሰው ቃል በልብ ህልው ሆኖ
እንዲኖር ወልድም በአብ ሀልው ነው»። ፀዳል በክበብ ማለት የፀሐይ ብርሃን
በፀሐይ አካል ልክ እንደሚኖር ቃል የተባለ ወልድም ከአብ ጋር በአንድነት
ይኖራል ማለት ነው። ነበልባል በእሳት ማለትም የእሳት ነበልባል ከፍህም ጋር
ይኖራል። ከፍህሙ ላይ ደረቅ እንጨት ወይም ሣር ሲጨምሩበት ነበልባል
ው
ይታያል። ሣሩ ወይም እንጨቱ ነበልባሉን ገለጠው እንዲታይ አደረገው
እንጂ ከሌላ ቦታ አላመጣውም። ነበልባሉ ከፍህሙ ጋር ነበርና በዕንጨቱ
ተገለጠ።አካላዊ ቃልም በእግዚአብሔርነቱ ከአብ ጋር ሲኖር በሥጋ ተገለጠ
ማለት ነው።ርጥበት በስፍሐት ማለትም ውሃ በመሬት ላይ ብናፈስ ውኃው
በደረሰበት ልክ ርጥበት ይኖራል። ውኃው በፈሰሰበት መሬት ልክ ርጥበት
እንደሚኖር አካላዊ ቃል ወልድም ከአብ ሳያንስና ሳይበልጥ ከአብ ጋር እኩል
ሆኖ ይኖራል ማለት ነው።
ቃል በልብ ማለትም ቃል በልብ/በአእምሮ/ ይታሰባል። በአንደበት
ይገለጣል። በአንደበት ሲገለጥ ከአእምሮ/ከልብ/ አይለይም። አካላዊ ቃል
ወልድም ከአብ ሳይለይ በሥጋ ተገልጦአል ማለት ነው።
ቃልም እግዚአብሔር ነበረ
በእግዚኣብሔር ዘንድ ነበረ ካለ በኋላ ቃል ራሱ እግዚአብሔር መሆኑን
ገልጦ ተናገረ። ቃል የተባለ እግዚአብሔር ነው እንጂ ከእግዚአብሔር ወደ
ሰዎች የመጣ ትእዛዝ (መልእክት) አይደለም ማለቱ ነው።የአንድምታ
ትርጓሜ መተርጒማንም «ደቀ መዝሙር ከመምህሩ ሎሌ ከጌታው ተጠግቶ
እንደሚገዛው አገዛዝ አካላዊ ቃል ከአብ ተጠግቶ የሚገዛ አይደለም። ቃል
በተለየ አካሉ ፈጥሮ የሚገዛ ነው እንጂ»ብለዋል።
ይህ በመጀመሪያው በእግዚአብሔር ዘንድ ነበረ
ቃልም በእግዚአብሔር ዘንድ ነበረ ብሎ ከእግዚአብሔር አብ ጋር
ያለውን አንድነት እንደገለጠ ይህ በመጀመሪያው በእግዚአብሔር ዘንድ ነበረ
በማለት ከእግዚአብሔር መንፈስ ቅዱስ ጋር ያለውን አንድነቱንም ገለጸ።
የዮሐንh mንጌú ትጕም
አንድምታው ትርጓሜያችን«ይህ ቃል ከጥንት ጀምሮ በእግዚአብሔር
መንፈስ ቅዱስ ህልው ነው» ይላል" አካላዊ ቃል ወልደ እግዚአብሔር
ከጥንት ጀምሮ ከእግዚአብሔር መንፈስቅዱስ ጋር በአንድነት ነበረ ማለት
ነው።
ሁሉ በእርሱ ሆነ
እርሱ የተባለ በመጀመሪያው ነበረ የተባለው ቃል ነው። ሥነፍጥረት
ሁሉ በእርሱ አምላክነት በእርሱ ችሎታበእርሱ ሥልጣን ተፈጠረ ማለ
ነው።ዮሐንስ ወንጌላዊ «ሁሉ በእርሱ ሆነ»ያለው በሰማይና በምድር ያለው
ፍጥረት ሁሉ በኢየሱስ ክርስቶስ አምላካዊ ሥልጣን መፈጠሩን ለመንገ
ነው።ቅዱስ ጳውሎስም ኢየሱስ ክርስቶስ ዓለማትን የፈጠረ አምላክ መሆኑን
ሲመሰክር «ሁሉም በእርሱ ተጋጥሞአል» ብሏል።ሁለተኛም ቅዱስ ጳውሎስ
«ነገር ሁሉም በእርሱ በኩል የሆነ እኛም በእርሱ በኩል የሆንን አንድ ጌታ
ኢየሱስ ክርስቶስ አለን»/1ኛቆሮ 8፡ 6/ በማለት የሁሉ ፈጣሪ መሆኑን
ነግሮናል።
መሠረትህ ሰማያትም
ነቢዩ ዳዊት «አቤቱ አንተ ከጥንት ምድርን
የእጆችህ ሥራ ናቸው። እነርሱ ይጠፋሉ። አንተ ግን ትኖራለህ። ሁላቸው
እንደ ልብስ ያረጃሉ እንደመጎናጸፊያም ትለውጣቸዋለህ፤ ይለወጡማል።
አንተ ግን ያው አንተ ነህ፤ ዓመቶችህም ከቶ አያልቁም» /መዝ 101፥25-27/
ብሎ ኢየሱስ ክርስቶስ የሰማይና የምድር ፈጣሪ መሆኑን በትንቢት ገልጾ
ነበር። ይህም ቃል ስለ ኢየሱስ ክርስቶስ የተነገረ መሆኑን ሐዋርያው ቅዱስ
ጳውሎስ እየተረጐመ አስረድቷል/ዕብ 1፥8-12/።
ቅዱስ ያሬድም ከድንግል ማርያም የተወለደው ኢየሱስ ክርስቶስ
ሰማይን የፈጠረ አምላክ መሆኑን ሲገልጽ «ሰማየ ዘረበበ ውስተ ጎል ሰከበ
እምአጥባተ እሙ ጠበወ ሀሊበ» -ሰማዩን የዘረጋ ጌታ በበረት ተኛ፤ ከእናቱ
ጡቶችም ወተትን ጠባ/ድጓ ገጽ187/ይላል።
የግእዝ በግእዝ ትርጓሜ ላይ አንድ ተርጓሚም ሁሉ በእርሱ˙ ሆነ
የሚለውን ሲተረጕም «እንደ መልእክተኛ ሥርዓት አይደለም ለአዛዡ
እንደሚላላክ መልእክተኛም አይደለም። ከአባቱ ጋር አንድ ሆኖ ፍጥረትን
ሁሉ የፈጠረ ነው እንጂ» ይላል።
ዮሐንስ ዓለም ከመፈጠሩ በፊት የእግዚአብሔርን አኗኗር የመኖሩንም
ምሥጢር እየመረመረ ለመጻፍ ጀምሮ እንደነበር
የቤተክርስቲያናችን
ትውፊት ያስረዳል። ነገር ግን የእግዚአብሔር ምሥጢር ተመርምሮ የማያልቅ
በሰው አዕምሮም የማይወሰን መሆኑን ከእግዚአብሔር ተልኮ የመጣ መልአክ
አሳወቀው።
_ በመጀመሪያው ቃል ነበረ የሚለውን እየጻፈ እያለ የእግዚአብሔር መልአክ
የውቅያኖስን ውኃ በእንቁላል ቅርፊት እየቀዳ ለዮሐንስ ታየው" ዮሐንስም
ለምን ትቀዳዋለህ ብሎ ጠየቀው" መልአኩም ውኃውን ቀድቼ ጨርሼ መሬቱን
እሀል እዘረዋለሁ አለው" ዮሐንስም መልሶ የውቅያኖስን ውኃ በዕንቁላል
ቅርፊት ቀድተህ እንዴት ትጨርሳለህ አለው" መልአኩም ይህስ ፍጡር ነው
የተወሰነ ነው ልጨርሰው እችላለሁi ኣንተስ ስንኳ የእግዚአብሔርን ምሥጢር
መርምሬ እጨርሳለሁ ብለህ ጀምረሃል አለው" ዮሐንስም በመልአኩ ምሳሌያዊ
አነጋገር የእግዚአብሔር ምሥጢር እንደውቅያኖስ ውኃ ተቀድቶ የማያልቅ
መሆኑን ተረድቶ ሁሉም በእርሱ ሆነተፈጠረ ብሎአሳቡን ጠቀለለው በማለት
በአንድምታችን የተገለጸው ትውፊተ ቤተ ክርስቲያን ያስረዳል" ______
2 ይህ በመጀመሪያው በእግዚአብሔር ዘንድ ነበረ።
3 ሁሉ በእርሱ ሆነ፥ ከሆነውም አንዳች ስንኳ ያለ እርሱ አልሆነም።
4 በእርሱ ሕይወት ነበረች፥ ሕይወትም የሰው ብርሃን ነበረች።