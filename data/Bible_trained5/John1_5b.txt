
ንባብ- ኢየሱስ ናትናኤልን ወደ እርሱ ሲመጣ አይቶ ስለእርሱ- ተንኮል የሌለበት
በእውነት የእስራኤል ሰው እነሆ አለ"ናትናኤልም ከወዴት ታውቀኛለህ አለው።
ኢየሱስም መልሶ- ፊልጶስ ሳይጠራህ ከበለስ በታች ሳለህ አየሁህ አለው" ናትናኤልም
መልሶ፡- መምህር ሆይ አንተ የእግዚአብሔር ልጅ ነህ አንተ የእስራኤል ንጉሥ ነህ
አለው። ኢየሱስም መልሶ- ከበለስ በታች አየሁህ ስላልሁህ አመንህን? ከዚህ የሚበልጥ
ነገር ታያለህ አለው።እውነት እውነት እላችኋለሁ ሰማይ ሲከፈት የእግዚአብሔርም
መላእክት በሰው ልጅ ላይ ሲወጡና ሲወርዱ ታያላችሁ አለው 
5 ብርሃንም በጨለማ ይበራል፥ ጨለማም አላሸነፈውም።
6 ከእግዚአብሔር የተላከ ስሙ ዮሐንስ የሚባል አንድ ሰው ነበረ፤
7 ሁሉ በእርሱ በኩል እንዲያምኑ ይህ ስለ ብርሃን ይመሰክር ዘንድ ለምስክር መጣ።
ሁሉ በእርሱ በኩል እንዲያምኑ/ቊ7 ሰዎች ሁሉ በዮሐንስ ትምህርት፣
በዮሐንስ ምስክርነት ኢየሱስ ክርስቶስን እንዲያምኑ ለማለት ነው።በነቢዩ
በኢሳይያስ እንደተነገረው የዮሐንስ ስብከት ጠማማውን የሚያቃና ሰርጓጉጡንም
ሜዳ የሚያደርግ ነው። ይህም ማለት በኃጢአት የተጣመመውን የሕዝበ
እስራኤልን ልቡና በንስሓ ያቃናል፣ በትዕቢትና በትምክህት ሰርጓጉጥ የሆነውን
የእስራኤላውያንን አመላካከት በትምህርቱ ያለሰልሳል፣ በፈሪሳውያን ወግና ልማድ
የጨለመውን የእስራኤልን አእምሮ በስብከቱ ያበራል ማለት ነው።
ይህ ስለ ብርሃን ይመሰክር ዘንድ ለምስክር መጣ/ቊ7 ከዚህ በፊት
እንደተገለጠው ብርሃን ኢየሱስ ክርስቶስ ነው። ዮሐንስ መጥምቅ ብርሃን
ስለ ተባለው ስለኢየሱስ ክርስቶስ ሊመሰክር መጣ ማለት ነው።
የዮሐንስ ምስክርነት አስፈላጊ የሆነው ሕዝበ እስራኤልን ወደ ክርስቶስ
ለማምጣት ነው። ዮሐንስ «እኔ የጫማውን ጠፍር ልፈታ የማይገባኝ ከእኔ በኋላ
የሚመጣው ከእኔ ይልቅ የሚከብር ይህ ነው» ም 1፥27 በማለት የክርስቶስን
ክብር ይገልጥ ዘንድ፣ የትሕትና መሪ ይሆን ዘንድ ሕዝቡን በሃይማኖት
ይስባቸው ዘንድና ከክርስቶስ ጋር ያስተዋውቃቸው ዘንድ እውነተኛ ምስክር
ሆኖ መጣ። የዮሐንስም ምስክርነት ብዙ ሰዎች በኢየሱስ ክርስቶስ እንዲያምኑ
አድርጓል። የዮሐንስ ደቀ መዛሙርትም የመምህራቸውን ምስክርነት ከሰሙ
በኋላ ወደ ኢየሱስ ክርስቶስ ሂደዋል።
8 ስለ ብርሃን ሊመሰክር መጣ እንጂ፥ እርሱ ብርሃን አልነበረም።
ስለብርሃን ሊመሰክር መጣ እንጂ እርሱ ብርሃን አልነበረም/ቊ8
ዮሐንስ መጥምቅ ስለብርሃን ስለክርስቶስ ሊመሰክር መጣ እንጂ እርሱ ክርስቶስ
አልነበረም ማለቱ ነው።ይህንን ቃል የጻፈው ከ12ቱ ሐዋርያት አንዱ የሆነ
የዘብዴዎስ ልጅ ዮሐንስ ነው" እርሱም መጀመሪያ ላይ የዮሐንስ መጥምቅ
ደቀ መዝሙር ነበር" ዮሐንስ መጥምቅ ክርስቶስ ነህ ተብሎ በተጠየቀ ጊ
ክርስቶስ አለመሆኑንና ክርስቶስ ከእርሱ በኋላ እንደሚመጣ «እኔ የጫማውን
ጠፍር ልፈታ የማይገባኝ ከእኔ በጓላ የሚመጣው ከእኔ ይልቅ የሚከብር
ይህ ነው» ዮh 1÷27 በማለት መስክሮ ነበር" ወንጌል ጸሐፊው ዮሓንስ
ተማሪው እንደመሆኑ ከመምህሩ ከዮሐንስ መጥምቅ የሰማውን በማብራራት
«ስለ ብርሃን ሊመሰክር መጣ እንጂ እርሱ ብርሃን አልነበረም»ይላል።
እርሱ ብርሃን አልነበረም፡- እርሱ ብርሃን አልነበረም ሲል ዮሐንስ
በትምህርቱ ለሕዝቡ አላበራም ለማለት አይደለም። እዚህ ላይ ብርሃን ተብሎ
የተገለጠው ክርስቶስ ስለሆነ ዮሐንስ ስለክርስቶስ ሊመሰክር መጣ እንጂ እርሱ
ክርስቶስ አይደለም ለማለት ነው። በትምህርቱ ግን ዮሐንስም አብርቷል።
ጌታችን መድኃኒታችን ኢየሱስ ክርስቶስ ዮሐንስ መጥምቅን «እርሱ
የሚነድና የሚያበራ መብራት ነበረ» ብሎታል /ዮሐ 5፥35/። ከዚህ ወንጌላዊ
ዮሐንስ «እርሱ ብርሃን አልነበረም» ይለዋል* የአንድምታ መምህራን ይህን
ሲያስታርቁ «የዮሐንስ ብርሃንነት የጸጋ ነው የጌታ ግን የባሕርይ ነው።
አንድም በዮሐንስ ብርሃንነት ሕጸጽ /መጉደል ማነስ/ አለበት በጌታ ብርሃንነት
ግን ሕጸጽ /ማነስ መጉደል/ የለበትም» ብለው አስታርቀዋል። አንድምታውን
ይመልከቱ።
ንባብ- ለሰው ሁሉ የሚያበራው እውነተኛው ብርሃን ወደዓለም ይመጣ
ነበር። በዓለም ነበረ ዓለሙም በእርሱ ; ...
አላወቀውም። የእርሱ
ወደ ሆነው መጣ የገዛ ወገኖቹም አልተቀበሉትም። ለተቀበሉት ሁሉ ግን
በስሙ ለሚያምኑት ለእነርሱ የእግዚአብሔር ልጆች ይሆኑ ዘንድ ሥልጣንን
ሰጣቸው እነርሱም ከእግዚአብሔር ተወለዱ እንጂ ከደም ወይም ከሥጋ
ፈቃድ ወይም ከወንድ ፈቃድ አልተወለዱም
/ቍ9-13/።end
9 ለሰው ሁሉ የሚያበራው እውነተኛው ብርሃን ወደ ዓለም ይመጣ ነበር።
ቊ9
ለሰው ሁሉ የሚያበራው እውነተኛው ብርሃን ወደ ዓለም ይመጣ ነበር
ለሰው ሁሉ የሚያበራው፡- ጌታችን የሚያበራው በትምህርቱ
በተአምራቱ በትሕትናው፣ በትዕግሥቱ በአጠቃላይ በሥነ ምግባሩ ነው።
የመልካም ሥነ ምግባር አርኣያ በመሆን በሕዝቡ ልብ ውስጥ የነበረውን
የተንኮል ጨለማ ገፎታል።
ተገልጦእል «የታመነ አምላክ ክፋትም የሌለበት እርሱ እውነተኛ ቅን ነው» /
እውነተኛ- እግዚአብሔር እውነተኛ መሆኑ በብሉይ ኪዳን
ዘዳ 324/" «እስራኤልም ብዙ ዘመን ያለ እውነተኛ አምላክ ያለ አስተማሪም
ካህን ያለ ሕግም ይኖሩ ነበር» /2ኛ ዜና 15 3/# «አምላኬ እግዚአብሔር
እውነተኛ እንደሆነ ይነግራሉ» /መዝ 91 15# «እግዚአብሔር ግን እውነተኛ
አምላክ ነው» /ኤር 10-10/ እንዲል"
ጌታችንም በወንጌል «እውነተኛ እንጀራ» /ዮሐ 6፥32/ «እውነተኛ
መብል፣ እውነተኛ መጠጥ» /ዮሐ 6'55/ «እውነተኛ የወይን ግንድ» /ዮሐ
15 1/ መሆኑን ገልጧል" ይህም ኢየሱስ ክርስቶስ በብሉይ ኪዳን ሕዝቡን
ይመግብ የነበረው እግዚአብሔር መሆኑን ያስረዳል።
እውነተኛው ብርሃን- ይህን ቃል የተናገረው ዮሐንስ ወንጌላዊ ብቻ
ነው። በመልእክቱም«እውነተኛውም ብርሃን አሁን ይበራል» በማለት
ይደግመዋል/1ኛ ዮሐ 2፥8/። እውነተኛው ብርሃን ኢየሱስ ክርስቶስ ነው።
እውነተኛ የሚለው ቃል፡- ኢየሱስ ክርስቶስ የብርሃናት ባለቤትመሆኑን
ያስረዳል። ሐዋርያት የዓለም ብርሃን ናችሁ ተብለዋል/ማቴ5÷14/። እውነተኛ
ብርሃን ግን አልተባሉም።የእነርሱ ብርሃንነት ከኢየሱስ ክርስቶስ የተገኘ
ስለሆነ ነው።
ወደ ዓለም ይመጣ ነበር፡- ጌታችን በትምህርቱ በተአምራቱ በዚህ
ዓለም መገለጡን ያመለክታል።ስለጌታችን መምጣት /ም 12፥ 45 ላይ
የተተረጐመውን ይመልከቱ።
10 በዓለም ነበረ፥ ዓለሙም በእርሱ ሆነ፥ ዓለሙም አላወቀውም።
በዓለም ነበረ/ቊ10 «ወደ ዓለም ይመጣ ነበር» ስለተባለ ከመምጣቱ
በፊት በዓለም አልነበረም ወይ የሚል ጥያቄ እንዳያስነሣ በዓለም ነበረ ብሎ
ገለጠው። ወደ ዓለም ይመጣ ነበር ማለቱ ሰው መሆኑን ለመግልጥ ነው እንጂ
ምንጊዜም በዓለም ምሉዕ ነው።
_ ዓለሙም በእርሱ ሆነ/ቊ10 ዓለም የሚለው ቃል ከሚንቀሳቀሰው
እስከማይንቀሳቀሰው ድረስ ያለውን ፍጥረት ይወክላል። ሁሉም ፍጥረት
በኢየሱስ ክርስቶስ መፈጠሩን ይነግረናል።
ዓለሙም አላወቀውም/ቊ10 ኣሁን ዓለም የተባሉት የሰው ልጆች ብቻ
ናቸው። ኢየሱስ ክርስቶስ በሥጋ በተገለጠ ጊዜ የዓለም ፈጣሪ መሆኑን
ሰዎች አላወቁትም ማለቱ ነው።
ማር ዮሐንስ ይህን ሲተረጕም«ይህንም ስለሰነፎች ሰዎች ይናገራል።
ፍላጎታቸው ምድራዊ የሆነ ሰነፎች ሰዎች ጌታችንን አላወቁትም# የጽድቅ
ሰዎች ግን ሰው በሆነ ጊዜ አውቀውታል»ይላል።
11 የእርሱ ወደ ሆነው መጣ፥ የገዛ ወገኖቹም አልተቀበሉትም።
የእርሱ ወደ ሆነው መጣ፤ የገዛ ወገኖቹ አልተቀበሉትም /ቊ11
የእርሱ የተባሉ: የዓለም ሕዝብ ጣዖት ሲአመልክ በሕገ ኦሪት
እግዚአብሔርን ሲአመልኩ የነበሩ የአብርሃም ልጆች እስራኤል ናቸው።ጌታችን
በእስራኤል ከተማ ከእስራኤል ወገን ከነገደ ይሁዳ ስለተወለደ «የእርሱ
ወደሆነው መጣ» ይላል።
ሕዝቤ ብሏቸዋል «ሕዝቤን የእስራኤልን ልጆች ከግብፅ ታወጣ ዘንድ ወደ
ግብፅ እልክሃለሁ» /ዘጸ 3፥10/፣ «የእስራኤል አምላክ እግዚአብሔር እንዲ
ይላል በምድረ በዳ በዓል ያደርግልኝ ዘንድ ሕዝቤን ልቀቅ» /ዘጸ 5፥1
«ለእኔም ሕዝብ እንድትሆኑ እቀበላችኋለሁ» /ዘጸ 6፥7/ «እግዚአብሔርም
አለ በግብፅ ያለውን የሕዝቤን መከራ በእውነት አየሁ» /ዘጸ 3፥7/፣ «እጄንም
በግብፅ ላይ ኣደርጋለሁ» ሠራዊቴንም የእስራኤልን ልጆች ሕዝቤን በታላቅ
ፍርድ ከግብዕ አገር አወጣለሁ /ዘጸ 7፥4:16/፣ «እግዚኣብሔር እንዲህ
ይላል ያገለግለኝ ዘንድ ሕዝቤን ልቀቅ» /ዘጸ 8፥1፡20/፣ «ሕዝቤንም ባትለቅ
እነሆ በአንተ በባሪያዎችህም በሕዝብህም በቤቶችህም ላይ የዝንብ መንጎች
እሰድዳለሁ» /8፥21፡23/፣ «የዕብራውያን አምላክ እግዚአብሔር እንዲህ
ይላል፡- ያገለግለኝ ዘንድ ሕዝቤን ልቀቅ /ዘጸ 9፥13፡17/፣ «ሙሴም ኣሮንም
ወደ ፈርዖን ገቡ አሉትም፡- የዕብራውያን አምላክ እግዚአብሔር እንዲህ
ይላል፡- በፊቴ ለመዋረድ እስከመቼ እምቢ ትላለህ ያገለግለኝ ዘንድ ሕዝቤን
ልቀቅ» /ዘጸ 10፥3-4/፣ «እንድትወፍሩም የሕዝቤን የእስራኤልን ቁርባን ሁሉ
መጀመሪያ በመብላታችሁ ከእኔ ይልቅ ልጆችህን ለምን አከበርህ» /1ኛ ሳሙ
2፥29/፣ «በእስራኤልም ልጆች መካከል እኖራለሁ ሕዝቤንም እስራኤልን
አልጥልም» /1ኛ ነı 6፥13/፣ «ሕዝቤም በጎነቴን ይጠግባል» /ኤር 31፥14/
«ሕዝቤም ለዘለዓለም አያፍርም» /ኢዩ 2፥26/ እንዲል።
እግዚአብሔር እስራኤልን ልጆቼ ብሎ&ቸዋል፡- «ነገር ግን
የልጆቼን በኲር ሁሉ እዋጃለሁ» /ዘጸ 13፥15/፣ «ወንዶች ልጆቼን ከሩቅ
ሴቶች ልጆቼንም ከምድር ዳርቻ በስሜ የተጠራውን ለክብሬም የፈጠርሁት
የሠራሁትንና ያደረግሁትን ሁሉ አምጣ እለዋለሁ» /ኢሳ 43፥6/ «የእስራኤ^
ቅዱስ ሠሪውም እግዚአብሔር እንዲህ ይላል- ስለሚመጣው ነገር ጠይቁኝ
ስለ ልጆቼና ስለ እጄ ሥራም እዘዙኝ» /ኢሳ 45፥11/ እንዲል።
እነዚህ ጥቅሶች እግዚአብሔር እስራኤላውያንን ሕዝቤ፣ ወገኔ፣ ልጆቼ
ይላቸው እንደነበር ያስረዱናል። «የእርሱ ወደ ሆነው መጣ» ማለት ሕዝቤ
ልጆቼ ወደሚላቸው ወደ እስራኤል መጣ ማለት ነው። ይኸም መድኃኒታችን
ኢየሱስ ክርስቶስ በእስራኤል ከተማ ከእስራኤላውያን መወለዱን ያመለክታል።
ማር ዮሐንስ፡- የእርሱ ወደ ሆነው መጣ» የሚለውን ሲተረጕም «መጣ
ሲባል በግድ የመጣ አይደለም በአምላካዊ ርኅራኄው፣ በበጎ ፈቃዱ፣ ሰውን
በመውደዱ መጣ እንጂ" የእርሱ የተባሉትም አይሁድ ናቸው በሥጋ
ስለተዛመዳቸው ወገኖቹ ስለሆኑ ነው ይላል"
12 ለተቀበሉት ሁሉ ግን፥ በስሙ ለሚያምኑት ለእነርሱ የእግዚአብሔር ልጆች ይሆኑ ዘንድ ሥልጣንን ሰጣቸው፤
የገዛ ወገኖቹ አልተቀበሉትም/ቊ12-የገዛ ወገኖቹ የተባሉት የእናቱ
ዘመዶች እስራኤል/አይሁድ/ ናቸው። እስራኤላውያን የሆኑት ፈሪሳውያን፣
ጻፎችና የካህናት አለቆች የዮሴፍ ልጅ ነው ብለውታል/ማቴ 13÷54-56/።
የሕያው እግዚአብሔር ልጅ ክርስቶስ መሆኑን ኣላመኑም፣ አልተቀበሉትም።
- ጌታቸንም አማኞች በፈቃዳቸው እንጂ በግድ እንዲቀበሉት
አላደረገም። ነጻ መብታቸውን አልነፈጋቸውም።ማር ዮሐንስም ጌታችን
ሰዎችን በማስገደድ ተቀበሉኝ አለማለቱን ሲገልጥ «ሰውንም በግድ ወደ
ሃይማኖት ማስገባት አይገባም።የትሩፋት ሥራ በፈቃድ እንጂ በማስገደድ
አትፈጸምምና»ይላል። /ም6÷37 እና 44ን ይመልከቱ/።
ለተቀበሉት ሁሉ ግን /ቍ12/ የገዛ ወገኖቹ አልተቀበሉትም ብሎ
ነበር# የገዛ ወገኖቹ አልተቀበሉትም ማለት ሁሉ አልተቀበሉትም ማለት
አይደለም።ዮሐንስ ያልተቀበሉትን፣ ያላመኑበትን፣የተቃወሙትን፣ ሰቅለው
የገደሉትን ከገለጸ በኋላ የተቀበሉትንም ይነግረናል። እስራኤላውያን የሆኑ
12ቱ ሐዋርያት፣ 72ቱ ኣርድእት፣ ሠላሳ ስድስቱ ቅዱሳት አንስት ሌሎችም
ተቀብለውታልና።
የእግዚአብሔር ልጆች ይሆኑ ዘንድ ሥልጣንን ሰጣቸው/ቊ12 ሥልጣን
የተባለው ልጅነት ነው። ያመኑበት ሁሉ የእግዚአብሔር ልጆች ሆኑ ማለት
ነው።የእግዚአብሔር ልጅ መሆን የሚቻለው በሃይማኖትና በጥምቀት ነው።
«በእምነት በኩል ሁላችሁ በክርስቶስ ኢየሱስ የእግዚአብሔር ልጆች
ናችሁና» /ገላ 3፥26 እንዲል።
የግእዝ በግእዝ ትርጓሜን የተረጐሙ አባቶቻችን «ያመኑበት ሁሉ
አገልጋዮችም ቢሆኑ፣ ጌቶችም ቢሆኑ፣ ዮናናውያን/የግሪክ ሰዎች (አሕዛብም)
ቢሆኑ፣ ሐቃላውያን/ አረመኔዎች/ ዘላኖች፣ ሕግ ያልነበራቸውም ቢሆኑ
በልጅነት የእግዚአብሔር ልጆች ይሆናሉ እንጂ ሥጋውያን ልጆች አይሆኑም
ሲል ነው» ብለው ተርጕመዋል
13 እነርሱም ከእግዚአብሔር ተወለዱ እንጂ ከደም ወይም ከሥጋ ፈቃድ ወይም ከወንድ ፈቃድ አልተወለዱም።
እነርሱም ከእግዚአብሔር ተወለዱ እንጂ/ቊ13 ከእግዚአብሔር
ተወለዱ ማለት በጥምቀት በጸጋ መንፈስ ቅዱስ የእግዚአብሔር ልጆች ሆኑ
ማለት ነው። ጌታችን መድኃኒታችን ኢየሱስ ክርስቶስ ለኒቆዲሞስ «ዳግመኛ
ልትወለዱ ያስፈልጋችኋል» /ዮሐ 3፥7/ ብሎት ነበር። ዮሐንስ መወለዳቸውን
ነገረን።
አይሻዳድ የተባለ ሊቅ እንዲህ ይላል «ሰው በሦስት ነገር ከእግዚአብሔር
ይወለዳል።
1ኛ በጥምቀት
2ኛ እግዚአብሔር ምሥጢራትን ሲገልጽለት
3ኛ በትንሣኤ ከክርስቶስ ጋር በመተባበር»
ከደም ወይም
ከ ጋ ፈቃድ ወይም ከወንድ ፈቃድ ኣልተወለዱም/
ቊ13 ከእግዚአብሔር ተወለዱ ማለት ወንድ እና ሴት ተገናኝተው ከሥጋና
ከደም ሥጋዊ ደማዊ ልደት እንደሚወለዱት አለመሆኑን ገለጠልን።ሥጋዊ
ደማዊ ሰው የሚወለደው በወንድና በሴት ፈቃድ ነው።ዮሐንስ ከእግዚኣብሔር
የተወለዱት ሰዎች በዚህ ዓይነት በሥጋዊ የልደት ሥርዓት አለመወለዳቸውን
አስረግጦ ይነግረናል" ጌታችን «ከሥጋ የተወለደ ሥጋ ነው ከመንፈስም
የተወለደ መንፈስ ነው» /ም 3*6/ ብሎ አስተምሮ ነበር። ሥጋዊ ልደት
ከመንፈሳዊ ልደት ይለያልና# ከሥጋ የተወለደ ሁሉ የሥጋ ባሕርይ
ይኖረዋል። ይኸም ማለት ይራባል፣ ይጠማል፣ ይታመማል፣ ይሞታል።
ከእግዚአብሔር የተወለደም የእግዚአብሔርን የባሕርይ ገንዘብ ሕይወትን፣
ዘለዓለማዊነትን ያገኛል። ስለ ሆነም ከእግዚአብሔር የተወለዱት ምእመናን
ለዘለዓለም በሕይወት ለመኖር መንፈሳዊ ልደት ተወለዱ እንጂ ሥጋዊ
ልደትን አልተወለዱም ለማለት ነው።
ማር ዮሐንስም «ሰዎች የእግዚአብሔር ልጆች የሆኑት በሥጋዊ ልደት
አይደለም። በመንፈሳዊ በአምላካዊ ልደት ነው እንጂ። በጥምቀት የእሱ
ተከታዮች ይሆኑ ዘንድ ልጅነትን ሊሰጣቸው ስለወደደ ነው እንጂ»ይላል።
ስለ ቃል ሥጋ መሆን