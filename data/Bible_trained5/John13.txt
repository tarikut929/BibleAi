ንባብ- ኢየሱስም ከፋሲካ በዓል በፊት ከዚህ ዓለም ወደ አብ የሚሄድበት
ዓት እንደደረሰ አውቆ በዚህ ዓለም ያሉትን ወገኖቹን የወደዳቸውን እስከ መጨረሻ
ወደዳቸው። እራትም ሲበሉ ዲያብሎስ በስምዖን ልጅ በአስቆሮቱ በይሁጻ ልብ
አሳልፎ እንዲሰጠው አሳብ ካገባ በኋላ ኢየሱስ አብ ሁሉን በእጁ እንደሰጠው
hእግዚአብሔርም እንደወጣ ወደ እግዚአብሔርም እንዲሄድ አውቆ ከእራት ተነሣ።
ልብሱንም አኖረ ማበሻም ጨርቅ ወስዶ ታጠቀ። በኋላም በመታጠቢያው ውኃ
ጨመረ የደቀመዛሙርቱንም እግር ሊያጥብና በታጠቀበት ማበሻ ጨርቅ ሊያብስ
ጀመረ /ቊ1-5/።
ከዚህ ዓለም ወደ አብ የሚሄድበት ሰዓት እንደ ደረሰ አውቆ፡
-ከሞቱና ከትንሣኤው በኋላ በዕርገት ወደ አብ መሄዱን ያመለክታል።
የወደዳቸውን እስከ መጨረሻው ወደዳቸው:- ሕብስት አበርክቶ
በማብላትና በሽተኞችን በመፈወስ የሰው ልጆችን ምን ያህል እንደሚወዳቸውና
እንደሚያቀርባቸው ሲገልጥላቸው ቆይቶ ነበር። አሁን ደግሞ እግራቸውን
በማጠብ አክብሮቱንና አፍቅሮቱን አሳያቸው። እግር ማጠብ የትልቅ ፍቅር
ምልክት ነውና# መጨረሻው ግን በመስቀል ላይ ሕይወትን መስጠት
ይሆናል።
የግእዝ በግእዝ ትርጓሜን የተረጐሙ ሊቃውንትም« ደቀመዛሙርቱን
ሰውን መውደድ ታላቁን ቀኖና ሲያስተምራቸው ነው። ይኸውም የትሕትና
እና የፍቅር ቀኖና ነው» ብለው አብራርተዋል።
እራትም ሲበሉ/ቊ2 የአይሁድ የፋሲካ በዓል ሲከበር በግ ታርዶ
ቂጣ ተጋግሮ እየተበላ ይከበራል። ጌታችንም የፋሲካን በዓል በዚህ ሥርዓት
ያከብር ነበር /ማቴ 26÷17-21/ የፋሲካው እራት ተዘጋጅቶ ሲበሉ ዲያብሎስ
በይሁዳ ልብ ክፉ አሳብ አገባበት። አሁን ኢየሱስ ክርስቶስን ለማስያዝ
ጭፍሮቹን እየመራ እንዲያመጣቸው አነሣሣው ማለት ነው እንጂ ክፉ አሳብ
ከገባበትስ ቆይቷል።
ማበሻ፡- እግር ለማጠብና ዝቅተኛ ሥራ ለመሥራት የሚታጠቁት
ጨርቅ ነው። የሥራ ልብስ ማለት ነው። እራት ሲበሉ ለብሶት የነበረውን
ልብስ አስቀምጦ የሥራ ልብሱን ለብሶ ነው ማጠብ የጀመረው። የአግር
አጣቢዎችን ሥርዓት ለመጠበቅ በታጠቀው ጨርቅ እግራቸውን አበሰ።
ንባብ- ወደ ስምዖን ጴጥሮስም መጣ እርሱም- ጌታ ሆይ አንተ የእኔን እግር
ታጥባለህን? አለው" ኢየሱስም መልሶ እኔ የማደርገውን አንተ አሁን አታውቅም በኋ
ግን ታስተውለዋለህ አለው። ጴጥሮስም- የእኔን እግር ለዘለዓለም አታጥብም ኣለው።
ኢየሱስም- ካላጠብሁህ ከእኔ ጋር ዕድል የለህም ብሎ መለሰለት። ስምዖን ጴጥሮስም፡
- ጌታ ሆይ እጄንና ራሴን ደግሞ እንጂ እግሬን ብቻ አይደለም አለው። ኢየሱስም
- የታጠበ እግሩን ከመታጠብ በቀር ሌላ አያስፈልገውም። ሁለንተናው ግን ንጹሕ
ነው እናንተም ንጹሐን ናችሁ። ነገር ግን ሁላችሁ አይደላችሁም አለው። አሳልፎ
የሚሰጠውን ያውቅ ነበርና ስለዚህ- ሁላችሁ ንጹሐን አይደላችሁም አለ/ቊ 6-11/
እኔ የማደርገውን አንተ አሁን አታውቅም በኋላ ግን ታስተውለዋለህ
ቊ7 እግርህን በማጠብ የልጅነትን ጸጋ መንፈሳዊ ሀብት እንደምሰጥህ አሁን
አታውቅም። በኋላ ግን ለምን እንደ አጠብሁህ ታውቀዋለህ ሲለው ነው።ሐዋርያት
ኢየሱስ ክርስቶስ የሚያደርጋቸውን ነገሮች ሁሉ መቶ በመቶ ያወቋቸው ከጌታ
ትንሣኤና ዕርገት በኋላ መንፈስ ቅዱስም ከወረደላቸው በኋላ ነውና።
ካላጠብሁህ ከእኔ ጋር ዕድል የለህም/ቊ8 ይህን የጌታን ቃል
መነሻ በማድረግ ያልታጠበ እድለ ቢስ የታጠበ እድለኛ የሚሆንበት ከሆነ ይህ
ሕፅበተ እግር/የእግር መታጠብ/ ልጅነት የሚገኝበት ነው ይላሉ መምህራን።
ይህ ሕፅበት አፍአዊውን /የውጭውን/ ቆሻሻ ስለ ማስወገድ ወይም ስለ
ገላ ንጽህና ቢሆን ኖሮ ጴጥሮስን «ካላጠብሁህ ከእኔ ጋር ዕድል የለህም»
አይለውም ነበር። የሚገኘው ዕድልም ቀላል አይደለም ከክርስቶስ ጋር መኖር
ነውና።
እጄንና ራሴን ደግሞ እንጂ እግሬን ብቻ አይደለም/ቊ9 ቅዱስ
ጴጥሮስ የእግር መታጠብ የሚያስገኘውን ልዩ ዕድል ከኢየሱስ ክርስቶስ
ከተረዳ በኋላ ሁሉንም ሕዋሳቱን መታጠብ ፈልጎ ነበር። ኢየሱስ ክርስቶስ ግን
«የታጠበ እግሩን ከመታጠብ በቀር ሌላ አያስፈልገውም» በማለት በሕፅበተ
እግር ብቻ ሁለንተናው አካሉ ንጹሕ እንደሚሆን ነገረው።
እናንተ ንጹሓን ናችሁ/ቊ10 የግእዝ በእግዝ ትርጓሜ ወንጌል
«ከክፉ ሕዝቦች በመለየታችሁ ከእኔ የእውነትን ቃል ስለሰማችሁ ንጹሓን
ናችሁ ሲል ነው» ይላል።
ሁላችሁ ንጹሐን አይደላችሁም/ቊ11 በኃጢአት የረከሰ ይሁዳ
በመካከላቸው መኖሩን ነገራቸው። ይሁዳ ቢታጠብም አልነጻም። ኢየሱስ
ክርስቶስ ኃጢአትን የሚያስተሠርይ አምላክ መሆኑን አላመነምና ጌታውን
ክርስቶስንም በሠላሳ ብር ለመሸጥ ከፈሪሳውያን ጋር ተስማምቶ ነበርና በክህደት
ተይዞ ስለ ታጠበ አልነጻም። ሕፅበቱ የእግር ቆሻሻን ለማስወገድ አለመሆኑ በዚህ
ይታወቃል። ይሁዳ ባለመንጻቱ። አቧራው ወይም ጭቃው ከእግሩ ቢላቀቅም
ክህደቱ ከልቡ አልለቀቀም። በክህደት የተያዘ ሰው ኃጢአቱ አይሠረይለትምና
የግእዝ በግእዝ ትርጓሜ ወንጌል “
ያለው ያስይዘው ዘንድ ስላለው ስለ ይሁዳ ነው ይልና እግሩን መታጠቡም
ስለወንጀሉ በጌታችን ላይ ምክንያት እንዳያገኝ ነው ይላል" ባያጥባው ኖሮ
ክሕበ1 እግር ስለለየኝ አሰቀልኩት ብሎያመካኝ ነበር ማለት ነው"
ሁላችሁ ንጹሓን አይደላችሁም
የትሕትና ምሳሌ መሆኑን ለደቀመሙርቱ ማስተማሩ
ንባብ- እግራቸውንም አጥቦ ልብሱንም አንሥቶ ዳግመኛ ተቀመጠ እንዲህም
አላቸው- ያደረግሁላችሁን ታስተውላላችሁን?እናንተ መምህርና ጌታ ትሌኛላችሁ
እንዲሁ ነኝና መልካም ትላላችሁ" እንግዲህ እኔ ጌታና መምህር ስሆን እግራችሁን
ካጠብሁ እናንተ ደግሞ እርስ በርሳችሁ እግራችሁን ትተጣጠቡ ዘንድ ይገባችኋል።
እኔ ለእናንተ እንዳደረግሁ እናንተ ደግሞ ታደርጉ ዘንድ ምሳሌ ሰጥቻችኋለሁና።
እውነት እውነት እላችኋለሁ ባርያ ከጌታው አይበልጥም። መልእክተኛም ከላከው
አይበልጥም። ይህን ብታውቁ ብታደርጉትም ብፁዓን ናችሁ። ስለ ሁላችሁ አልናገም
እኔ የመረጥኋቸውን አውቃለሁ። ነገር ግን መጽሐፍ- እንጀራዬን የሚበላ በእኔ
ላይ ተረከዙን አነሣብኝ ያለው ይፈጸም ዘንድ ነው። በሆነ ጊዜ እኔ እንደሆንሁ
ታምኑ ዘንድ ከአሁን ጀምሬ አስቀድሞ ሳይሆን እነግራችኋለሁ። እውነት እውነት
እላችኋለሁ ማናቸውን የምልከውን የሚቀበል እኔን ይቀበላል እኔንም የሚቀበል
የላከኝን ይቀበላል /ቊ12-20/።
ምሳሌ ሰጥቻችኋለሁና/ቊ15 ጌታችን መድኃኒታችን ኢየሱስ
ክርስቶስ ራሱ ሳይሠራ እኛ እንድንሠራ አንድም ትእዛዝ አላዘዘንም።
በቃል ያስተማረውን ሁሉ ተግባራዊ አድርጎታል። የትሕትናን ትምህርት
ለሐዋርያት ብዙ ጊዜ በቃል አስተምሮአቸው ነበር «ከእኔ ተማሩ እኔ የዋህ
ባልቤም ትሑት ነኝና» /ማቴ 11÷29/ እንዲል። ሐዋርያት በመንግሥተ
ሰማያት ታላቅ የሚሆነው ሰው ምን አይነት ሥራ የሠራ ሰው እንደሆነ ጌታን
በጠየቁት ጊዜም አንድ ሕፃን አምጥቶ በመካከላቸው አቁሞ እንዲህ አላቸው
«እንግዲህ እንደዚህ ሕፃን ራሱን የሚያዋርድ ሁሉ በመንግሥተ ሰማያት
የሚበልጥ እርሱ ነው» /ማቴ 18÷1-4 ማር 9÷33-37 ሉቃ 9÷46-48/። በሌላ
ጊዜም«ነገር ግን ማንም ከእናንተ ታላቅ ሊሆን የሚወድ የእናንተ አገልጋይ
ይሁን ከእናንተም ማንም ፊተኛ ሊሆን የሚወድ የእናንተ ባርያ ይሁን» /ማቴ
20÷26-28/ ብሏቸዋል። «ራሱን ከፍ የሚያደርግ ሁሉ ይዋረዳልና ራሱንም
የሚያዋርድ ከፍ ይላል» /ሉቃ 14÷11 ማቴ 23÷12 ሉቃ 18÷14/።
በእነዚህ ጥቅሶች ራስን ዝቅ የማድረግ ትምህርቶችን ሰጥቷል" አሁን
ግን በርከክ ብሎ የደቀመዛሙርቱን እግር በማጠብ የቃል ትምህርቶችን
ሁሉ በተግባር ያጠናቅቃል። ከቃል ትምህርት ይልቅ የተግባር ትምህርት
በአእምሮ ይቀረፃልና" የደቀመዛሙርቱን እግር በማጠብ ያሳየው ትሕትና
በተከታዮቹ በምእመናን አእምሮ ሲታወስ የሚኖር ትምህርት ነው" አንዱ
የሌላውን እግር እንዲያጥብ ራሱን ዝቅ እንዲያደርግ ከመገልገል ይልቅ
ማገልገል ትልቅ ዋጋ እንዳለውም የሚያሳይ መልእክት ነው።
አይበልጥም ከላከው አይበልጥም /ቊ16 እኔ የእናንተ መምህርና ጌታ ስሆን እግራችሁን
ካጠብኋችሁ እናንተም ከእኔ አትበልጡምና የወንድሞቻችሁን እግር ልታጥቡ
ይገባችኋል ማለቱ ነው።
ይህን ብታውቁ ብታደርጉትም ብፁዓን ናችሁ/ቊ17 ማወቃቸው ብቻ
ብፁዓን አያደርጋቸውምና ብታደርጉትም የሚለውን ቃል አስከተለ" ጌታችን
መድኃኒታችን ኢየሱስ ክርስቶስ በወንጌል «ብፁዓን ናችሁ»የሚለውን ቃል
ለአሥር ጊዜ ያህል ተናግሮታል።በማቴዎስ ወንጌል /5÷3-12/ ዘጠኝ ጊዜ
ብፁዓን የሚሉ ቃላትን ተናግሮአል። አሥረኛውን ብፁዓን በዮሐንስ ወንጌል
ተናገረ።«ስለ ሁላችሁ አልናገርም» ማለቱ ግን ከደቀመዛሙርቱ መካከል
አንዱ ይሁዳ ብፁዕ መባል የማይገባው ስለሆነ ነው።
እንጀራዬን የሚበላ በእኔ ላይ ተረከዙን አነሳብኝ/ቊ18ይህን ቃል
የተናገረው ነቢዩ ዳዊት ነው /መዝ 40÷9 የተናገረውም ስለከሃዲው ስለ
ይሁዳ ነው። ከኢየሱስ ክርስቶስ ጋር በማዕድ ተቀምጦ እንጀራውን እየበላ
የእንጀራውን ባለቤት በሠላሳ ብር ለመሸጥ የሚስማማ፣ ያጎረሱትን ጣቶች
የሚነክስ የይሁዳ ከሃዲነት ተገልጸለት ተናገረ።
እኔንም የሚቀበል የላከኝን ይቀበላል/ቊ20 የእኔን አምላክነት የሚያምን
የአብን አምላክነት ያምናል ማለቱ ነው። ይኸም ከአብ ጋር አንድ መሆኑን
ያመለክታል። የላከኝን የሚለውን /ም 12፥45ን ይመልከቱ/።
ጌታችን መድኃኒታችን ኢየሱስ ክርስቶስ የደቀ መዛሙርቱን
እግር በማጠብ ሦስት ነገሮችን አደረገ
1ኛ እውነተኛ ፍቅሩን ገለጸ፡- የደቀ መዛሙርቱን እግር ማጠቡ እንኳን
ሌላውን አካላችሁን መሬት የሚረግጠውን እግራችሁን አከብረዋለሁ ሲል
ነው። ጌታችን መድኃኒታችን ኢየሱስ ክርስቶስ የደቀመዛሙርቱን እግር እንደ
አጠበ የመዘገበልን ዮሐንስ ወንጌላዊ ነው" «በዚህ ዓለም ያሉት ወገኖቹን
የወደዳቸውን እስከመጨረሻው ወደዳቸው» በማለት ሕፅበተ እግር የኢየሱስ
ክርስቶስ ፍቅር የተገለጠበት መሆኑን ይነግረናል።የግእዝ በግእዝ ትርጓሜ
ወንጌልም «እግራቸውን በማጠብ ደቀመዛሙርቱን መውደዱ ከፍተኛውን
የፍቅር ቀኖና ለሰው ሁሉ ሲያስተምር ነው» ይላል።
2ኛለሐዋርያት ልጅነትን ሰጠ ወይም ሐዋርያትን አጠመቀ፡
- የሐዋርያት ጥምቀት በሕፅበተ እግር ጊዜ እንደሆነ ብዙ መምህራን
ይስማሙበታል። ጌታችን የደቀ መዛሙርቱን እግር ሲያጥብ የተናገራቸው
ነገሮች ለቅዱስ ጴጥሮስም ያስተላለፋቸው መልእክቶች ሕፅበቱ ተራ ሕፅበት
አለመሆኑን ያሳያሉ።
ሀ. ቅዱስ ጴጥሮስ እግሬን አታጥብም ብሎ በተከራከረ ጊዜ ጌታችን
«እኔ የማደርገውን አንተ አሁን አታውቅም ብሎታል» በውኃ መታጠብ ብቻ
ቢሆን ኖሮ አታውቅም አይለውም ነበር። ከተለመደው ሕፅበተ እግር /የእግር
መታጠብ/ የተለየ አምላካዊ ምሥጢር ስለ አለው ነው።
ለየጴጥሮስ አልታጠብም የማለት ክርክር በቀጠለ ጊዜ «ካላጠብሁህ
ከእኔ ጋር ዕድል የለህም» ብሎታል። ይህ አነጋገር «ሰው ከውኃና ከመንፈስ
ካልተወለደ በቀር ወደ እግዚአብሔር መንግሥት ሊገባ አይችልም» /ም 3÷5/
ከሚለው ጋር ተመሳሳይ ነው። በጌታችን በኢየሱስ ክርስቶስ ስም ክርስቲያን
ተብለን ከእርሱ ጋር ለዘለዓለም የምንኖረው በጥምቀት በምናገኘው ልጅነት
ነውና። በጥምቀት ልጅነትን ካላገኘህ ከእኔ ጋር አትኖርም ሲለው ነው።
ሐ.ሊቀሐዋርያው ጴጥሮስ ጌታችን ሊያጥበው እንደሚገባ ከተስማማ
በኋላ እጆቹንና ራሱንም ጨምሮ እንዲያጥበው በጠየቀው ጊዜ «የታጠበ
እግሩን ከመታጠብ በቀር ሌላ አያስፈልገውም ሁለንተናው ግን ንጹሕ ነው»
ብሎታል። ይህ መታጠብ ስለ እግር ንጽሕና ቢሆን ኖሮ በእግር መታጠብ
ብቻ ሌሎች ሕዋሳት ንጹሐን አይሆኑም ነበር። ኃጢአት የሚሠረይበት
ጥምቀት ስለሆነ ነው እንጂ። የኃጢአት እድፍ ግን እግር ላይ የለም እጅ
ላይና ራስ ላይ አለ አይባልም። ግማሽ አካል ነጽቷል ግማሽ አካል አልነጻም
አይባልም። ስለሆነም እግራቸውን በማጠብ ብቻ ኃጢአታቸውን አስወግዶ
ሁሉንም አካላቸውን ንጹሕ ኣደረገው።
መ. «ሁላችሁ ንጹሐን አይደላችሁም» በማለት የይሁዳን ኃጢአተኛነት
ገለጸ። «ሁላችሁ ንጹሐን አይደላችሁም» የሚለው ቃል ስለ ይሁዳ የተነገረ
መሆኑን ዮሐንስ ወንጌላዊ ሲገልጽ «አሳልፎ የሚሰጠውን ያውቅ ነበርና»
ይላል። ጌታችን እንደ ሌሎቹ ሐዋርያት የይሁዳንም እግር አጥቧል። ሌሎች
ሐዋርያት እግራቸውን በመታጠብ ብቻ ንጹሓን ናችሁ ሲባሉ ይሁዳ ንጹሕ
ያልሆነው ስለምን ነው? ሕጽበቱ የገላ ቆሻሻን /እድፍን/ ለማንጻት ሳይሆን
ኃጢአትን የሚያነጻ ስለሆነ ነው። ከኃጢአቱም እንዳያነጻው ውስጡ በክህደት
የተሞላ ነው።
3ኛ ትሕትናውን ገለጸ፡- ከሕዋሳታችን ሁሉ እግራችን ዝቅ ብሎ
ከታች የሚገኝ ነው። እግር የሚውለው ከአቧራ ወይም ከጭቃ ጋር ነው።
እግር ማጠብ የመጨረሻው ራስን ዝቅ የማድረግ ተግባር ነው። ለዚህ ነው
ጌታችን «እንግዲህ እኔ ጌታና መምህር ስሆን እግራችሁን ካጠብሁ እናንተ
ደግሞ እርስ በርሳችሁ እግራችሁን ትተጣጠቡ ዘንድ ይገባችኋል» ያላቸው።
ጌታና መምህር መባል መከበርን ያመለክታል" እግር አጣቢ መሆን ግን
አገልጋይነትን የሚገልጽ ነው። ስለሆነም ጌታችን የደቀመዛሙርቱን እግር
በማጠብ የትሕትና ጀማሪ ሆነ።
ከሦስቱ የመጻሕፍተ መነኮሳት ክፍሎች አንዱን ክፍል የጻፈ ፊልክስዩስም
«የፋሲካ ሕጽበት ፍጹም በሆነ የትሕትና ምሥጢር ይመሰላል» ይላል።
አባጊዮርጊስ ዘጋስጫም በመጽሐፈ ምሥጢር የሐሙስ ምንባብ
«እግርሀን ካላጠብሁ ከእኔ ጋር ዕድል የለህም» የሚለውን የጌታን ቃል
ሲተረጕም«እኔ በአገልጋይ አምሳል እግርህን ካላጠብሁህ አንተም ከበታችህ
ላሉት ራስህን ዝቅ ለማድረግ አትችልም ማለቱ ነው» ይላል።
የግእዝ በግእዝ ትርጓሜም «ጌታችን ጴጥሮስን በዚህ ሥራ ፍቅርንና
የትሕትናን ቀኖና እዘራለሁ ስለዚህ እንቢ አትበል ሲለው ነው»ይላል።
ጌታችን መድኃኒታችን ኢየሱስ ክርስቶስ የደቀ መዛሙርቱን እግር
ማጠቡ ተከታዮቹ ሁሉ እርሱን ምሳሌ አድርገው የሌላውን እግር በማጠብ
የትሕትና ሥራ እንዲሠሩ ነው።
ይህንም በመገንዘብ ሠለስቱ ምዕት «ወንድሞች ወደ አንተ በመጡ
ጊዜ እግራቸውን ማጠብን ቸል አትበል» ብለዋል /ሃይ አበ ም 20÷29/።
በሀገራችን በኢትዮጵያ ለእንግዶች ከሚደረጉላቸው መስተንግዶዎች አንዱ
እግራቸውን ማጠብ ነው። በተለይም በቅዱሳት ገዳማትና በመንፈሳውያት
ትምህርት ቤቶች ኢየሱስ ክርስቶስን አርአያ በማድረግ የእንግዶችን እግር
ማጠብ የተለመደ ነው። በመጽሐፍ ቤት፣ በዜማ ቤት፣ በአቋቋም ቤት፣ በቅኔ
ቤት፣ በቅዳሴ ቤት ወዘተ በቆሎ ትምህርት ቤቶች የሌላውን እግር በማጠብ
በረከት እንደሚገኝ ይታመናል። ደቀ መዛሙርት የመምህሮቻቸውን እግር
ለማጠብ ይሽቀዳደማሉ። ዕድሉ ከገጠማቸውም እጅግ በጣም ደስተኞች
ናቸው። የመምህሩን እግር ያጠበ ደቀ መዝሙር ሕፅበቱን ሲፈጽም ከአምስቱ
ጣቶች አንዱን ታላቁን አውራ ጣት የሚባለውን በመሳም ይሰናበታል።
መምህሩም አቡነ ዘበሰማያት ጸልየው ትምህርትህን ይግለጽልህ ብለው
ይመርቁታል። ይህ ቅዱስ ተግባር በትልልቅ ተቋማት ወይም በኮሌጆች ላይ
አይተገበርም። ኢትዮጵያዊው ልማድ እየጠፋ ፈረንጅኛው ልማድ እየተስፋፋ
ያለ ይመስላል።
የሕጽበተ እግር ቅደም ተከተል- መጽሐፈ ግብረ ሕማማት ሐሙስ
ቀን በሚነበበው ክፍል ጌታችን እግራቸውን ያጠባቸውን የደቀ መዛሙርቱን
ቅደም ተከተል ያስቀምጣል። ጌታችን መድኃኒታችን ኢየሱስ ክርስቶስ
ጴጥሮስን እግርህን ልጠብህ ኣንተ ከደቀመዛሙርት ልትቀድም ይገባሃልና
አለው ይላል። በወንጌል እንደተጻፈው ጴጥሮስ የተከራከረው የመጀመሪያው
ታጣቢ ስለሆነ ነው። ከጴጥሮስ በፊት የታጠበ ደቀመዝሙር ኖሮ ቢሆን
ክርክሩ እዚያ ላይ ያበቃ ነበር።
ቅደም ተከተሉ
1ኛ የጴጥሮስን እግር
አጠበ
2ኛ የዘብዴዎስ ልጅ የያዕቆብን እግር አጠበ
3ኛ የዮሐንስን እግር አጠበ
4ኛ የፊልጰስን እግር አጠበ
5ኛ የበርተሎሜዎስን እግር አጠበ
6ኛ የቶማስን እግር አጠበ
7ኛ የማቴዎስን እግር አጠበ
8ኛ የታዴዎስን እግር አጠበ
9ኛ የናትናኤልን እግር አጠበ
10ኛ የእልፍዮስ ልጅ የያዕቆብን እግር አጠበ
11ኛ የእንድርያስን እግር አጠበ
12ኛ ያስያዘው ያስቆሮቱ የይሁዳን እግር አጠበ
ጌታችን የደቀመዛሙርቱን እግር አጥቦ ከፈጸመ በኋላ በታጠቀው ማበሻ
ጨርቅ እግራቸውን አበሰ።የደቀመዛሙርቱን እግር ባጠበበት ውኃ የራሱን
እግር አጠበ ይላል ግብረ ሕማማቱ።
የግእዝ በግእዝ ትርጓሜ ወንጌልን ከተረጐሙ ሊቃውንት ማር
ዮንስና ማር ኤፍሬም አኃብ የተባለውም ሊቅ በመጀመሪያ የይሁዳን እግር
አጠበ ይሁዳ ግን እንደ ጴጥሮስ እምቢ አላለም» በማለት ሕጽበቱ በይሁዳ
መጀመሩን ይገልጣሉ።
የአንድምታችን ትርጓሜ መተርጕማንም ሕፅበት በይሁዳ ይጀመራል።
ልቡ በፍቅረ ንዋይ ተታሏልና ዝም ብሎ ይታጠባል። ከጴጥሮስ ይደርሳል፣
ጴጥሮስ ይከራከራል፣ ከተከራከረ በኋላም ይረታና ይታጠባል። ሌሎች ደቀ
መዛሙርት ጴጥሮስን አብነት/አርአያ/ አድርገው ይታጠባሉ» ብለዋል።
ጌታችን የሚያስይዘውን ስለ ማመልከቱ
ንባብ- ኢየሱስ ይህን ብሎ
በመንፈሱ ታወከ። መስክሮም- እውነት
እውነት እላችኋለሁ ከእናንተ አንዱ አሳልፎ ይሰጠኛል አለ" ደቀመዛሙርቱ
ስለማን እንደተናገረ አመንትተው እርስ በርሳቸው ተያዩ" ኢየሱስም ይወደው
የነበረ ከደቀመዛwርቱ አንዱ በኢየሱስ ደረት ላይ ተጠጋ። ስለዚህ ስምዖን ጴጥሮስ
እርሱን ጠቅሶ:- ስለማን እንደተናገረ ንገረን አለው። እርሱም በኢየሱስ ደረት
እንዲህ ተጠግቶ- ጌታ ሆይ ማን ነው? አለው። ኢየሱስም- እኔ ቍራሽ አጥቅሼ
የምሰጠው እርሱ ነው ብሎ መለሰለት። ቍራሽም አጥቅሶ ለአስቆሮቱ ለስምዖን ልጅ ለይሁዳ ሰጠው/ቍ 21-26
በመንፈስ ታወከ/ቊ21 መታወክ የኃዘን ምልክት ነው /0ም 11÷33
እና 12÷27/ ላይ ከተመገበው ቃል ጋር ተመሳሳይ ነው። ኢየሱስ ክርስቶስ
ሰው እንደመሆኑ እንደማናቸውም ሰው አሳኝ በሆነ ነገር ላይ ያዝናል"
አሁን ያሳዘነው በሠላሳ ብር ሊሸጠው ከሊቃነ ካህናት ጋር የተስማማ
የይሁዳ እኩይ ተግባር ነው። የእርሱ መሸጥ ሳይሆን የይሁዳ ጥፋት ኣሳዘነው
/ማቴ 26÷24 ማር 14÷21/ ላይ የተመዘገበውን ይመልከቱ።
ከእናንተ አንዱ አሳልፎ ይሰጠኛል/ቊ21 ጌታችን ይህን ቃል
ደጋግሞ ተናግሮታል /ማቴ 26÷21-25፡46 ማር 14÷18፡42 ሉቃ 22÷2123፡48/ ይመልከቱ። መድኃኒታችን ኢየሱስ ክርስቶስ ከእናንተ አንዱ አሳልፎ
ይሰጠኛል አለ እንጂ ይሁዳ አሳልፎ ይሰጠኛል አላለም። ስሙን ያልጠቀሰው
ይሁዳ እንዳያፍር፣ እንዳይዋረድ ነው። ይሁዳን ላለማጋለጥ እንዲሁ በደፈናው
ከእናንተ አንዱ አሳልፎ ይሰጠኛል በማለቱ- አሥራ አንዱን ደቀመዛሙርት
አስጨነቃቸው: እኔ እሆን፣ እኔ እሆን በማለት ራሳቸውን ማመን አቅቷቸው
ነበርና# በተደጋጋሚ ከእናንተ አንዱ አሳልፎ ይሰጠኛል ማለቱ ግን ይሁዳ
አወቀብኝ ብሎ ንስሃ እንዲገባ ሁኔታዎችን እያመቻቸለት ነበር።
ማር ዮሐንስ «ቸርነቱን ተመልከት» እያለ የጌታችንን ቸርነት ያደንቃል።
«የሚያስይዘኝ ይሁዳ ነው ብሎ ገልጦ አለመናገሩ ይሁዳ በራሱ ተገሥጸ
እንዲመለስ ነበር። የምታስይዘኝ አንተ ነህ ብሎ ይሁዳን አላጋለጠውም።
ስለዚህም በበደለን ሰው ላይ ልንበሳጭ አይገባንም ይቅር እንበለው እንጂ»
ይላል።
የግእዝ በግእዙ ትርጓሜ ወንጌል ላይ አንድ ተርጓሚ ግን «ከእናንተ
አንዱ ኣሳልፎ ይሰጠኛል ብሎ አስቀድሞ መናገሩ፡- የተሰወረውን የሚያውቅ
አምላክ መሆኑን ለማስረዳት ነው» ብሏል።
ኢየሱስም ይወደው የነበረ ከደቀመዛሙርቱ አንዱ በኢየሱስ
ደረት ላይ ተጠጋ/ቊ23 ጌታችን መድኃኒታችን ኢየሱስ ክርስቶስ ሁሉንም
ደቀመዛሙርት የሚወድ ቢሆንም ከሌሎቹ አብልጦ ይወደው የነበረ ግን
ዮሐንስ ወንጌላዊን ነው። ስሙን የማይገልጸው ጸሐፊው እርሱ ራሱ ዮሐንስ
ስለሆነ ራስን ከፍ ከፍ ማድረግ አይገባም ብሎ ነው#«በኢየሱስ ደረት ላይ
ተጠጋ» የሚለው ወደ ኢየሱስ ክርስቶስ ቀረበ ለማለት ነው።
ስለማን እንደ ተናገረ ንገረን/ቊ24« ከእናንተ አንዱ አሳልፎ ይሰጠኛል
የሚለው ቃል ደቀ መዛሙርቱን እረፍት ነስቷቸዋል" ጴጥሮስ ወደ ኢየሱስ
ክርስቶስ የቀረበውን ደቀ መዝሙር ዮሐንስን ስለማን እንደተናገረ ጠይPህ
ንገረን አለው። ዮሐንስም የሚያስይዘው ማን እንደሆነ ጠጋ ብሎ ጠየቀው።
አይሻዳድ «ጌታችንም ሲቀመጥ በቀኙ ስምዖን በግራውም ዮሐንስ
ይቀመጡ ነበር። ጴጥሮስ ጌታችንን አልጠየቀም በፊት ሰይጣን ብሎት
ነበርና ፈርቶ ነው» ይላል።
እኔ ቍራሽ አጥቅሼ የምሰጠው እርሱ ነው/ቊ26 በደቀ መዛሙርቱ
መታወክ እንዳይበዛባቸው የሚያስይዘው ማን እንደሆነ ምልክት ሰጣቸው።
የሚያስይዘኝ እኔ ቍራሽ አጥቅሼ የምሰጠው ነው ብሎ ምልክቱን ነገራቸው።
ጌታችን ለይሁዳ ቍራሽ ኣጥቅሶ በመስጠቱ የይሁዳ ድብቅ ሴራ እየተገለጠ
ሄደ። ይሁዳ ግን ከአሥራ ሁለቱ ደቀመዛሙርት መካከል ቢቀመጥም ልቡ
በፍቅረ ንዋይ /በገንዘብ ፍቅር/ ስለተማረከ የሚነገረውን ሁሉ አያስተውልም
ነበር።
የግእዝ በግእዝ ትርጓሜ ወንጌልን የተረጐሙ ሊቃውንት ጌታችን «እኔ
ቍራሽ አጥቅሼ የምሰጠው እርሱ ነው» ያለበትን ምክንያት ሲገልጡ፡-በይሁዳ
ልብ ውስጥ ያለውን ወደ ውጭ በማውጣት፣ በመግለጥ ምልክቱን ለማስረዳት
ነው። ከይሁዳ በቀር እርሱን ማስያዝ የሚወድ አለመኖሩን ለመግለጽ ነው።
ጌታችን በሕሊናው ውስጥ ያለውን ሲገልጥበት ሊያፍርና ክፉውን ሕሊና
ሊያርቅ ይገባው ነበር» ብለው ተርጕመዋል።
ንባብ፡- ቍራሽም ከተቀበለ በኋላ ያን ጊዜ ሰይጣን ገባበት" እንግዲህ
ኢየሱስ የምታደርገውን ቶሎ ብለህ አድርግ አለው። ነገር ግን ከተቀመጡት
ስለምን ይህን እንዳለው ማንም አላወቀም ይሁዳ ከረጢቱን የያዘ ስለሆነ ኢየሱስ፡ለበዓሉ የሚያስፈልገንን ግዛ ወይም ለድሆች ምጽዋት እንዲሰጥ ያለው ለአንዳንዱ
መስሎአቸው ነበርና። እርሱም ቍራሹን ከተቀበለ በኋላ ወዲያው ወጣ ሌሊትም
ነበር /ቊ 27-30/።
ቍራሽም ከተቀበለ በኋላ ያንጊዜ ሰይጣን ገባበት/ቊ27 ጌታችን
ቍራሹን ከወጭቱ አጥቅሶ ለይሁዳ የሰጠው ለፋሲካ የተሰናዳውን ከደቀ
መዛሙርቱ ጋር ሲበሉ ነው /ማር 14÷17-21/። ለፋሲካ የታረደውን በግ /
የተሰናዳውን/ ምግብ ከበሉ በኋላ ሥጋውንና ደሙን ሰጣቸው" ይሁዳም
ሥጋውንና ደሙን ከተቀበለ በኋላ ነው ሰይጣን የገባበት። በሉቃስ ወንጌል
የተመዘገበው እንዲህ ይላል «እንጀራንም አንሥቶ አመሰገነ ቆርሶም
ሰጣቸውና ስለእናንተ የሚሰጠው ሥጋዬ ይህ ነው፡- ይህን ለመታሰቢያዬ
አድርጉት አለ። እንዲሁም ከእራት በኋላ ጽዋውን አንሥቶ እንዲህ አለ፡
- ይህ ጽዋ ስለ እናንተ በሚፈሰው በደሜ የሚሆን አዲስ ኪዳን ነው። ነገር
ግን አሳልፎ የሚሰጠኝ እጅ እነሆ በማዕድ ከእኔ ጋር ናት» /ሉቃ 22÷1921/ ይህም ይሁዳ ከደቀመዛሙርቱ ጋር ሥጋውንና ደሙን እንደ ተቀበለ
ያስረዳል። ሥጋውን ደሙን ከሰጣቸው በኋላ «አሳልፎ የሚሰጠኝ እጅ እነሆ
በማዕድ ከእኔ ጋር ናት» ብሏልና።
ጌታችን ሥውንና ደሙን ለደቀ መዛሙርቱ እንደ ሰጣቸው ዮሐንስ
ወንጌላዊ &Aመዘገበም። ይሁዳ ቍራሽ መቀበሉን ገልጾ የሥጋውንና የደሙን
አሰጣጥ ስለ አለፈው ቍራሽ ኵተቀበለ በኋላ ሰይጣን ገባበት ብሏል። ማሕበረ
hዋርያት ፍሬ ሃይማኖት በ1981 ዓ . ም አስመራ ውስጥ ያሳተሙት ግእዝ
ወንጌል ወእምድኀረ ውእቱ ሕብስት ወሀቦ ሕብስተ" - ቍራሹን ከሰጠው
በኋላ እንጀራውን ሰጠው» የሚል ንባብ ይጨምራል። ቀጥሎም “ወምስለ
ውእቱ ሕብስት ቦአ ሶቤሃ ሰይጣን ውስተ ልቡ" -ከእንጀራው ጋርም ሰይጣን
ያን ጊዜ በልቡ ገባ» ይላል። ቍራሽ የሚለው ለፋሲካ የተሰናዳው ምግብ
ሲሆን እንጀራ የሚለው ሥጋው ነው።
አንድምታው ትርጓሜም «ወእምድኅረ ውእቱ ሕብስት ወሀቦ ሕብስተ”
-በግዐ ፋሲካውን ከበሉ በኋላ ሥጋውን ሰጠው» ይላል። በመቀጠልም «ወምስለ
ውእቱ ሕብስት ቦአ ሰይጣን ውስተ ልቡ ለይሁዳ” -በሥጋው ምክንያት
ሰይጣን አደረበት» ይላል። መተርጕማኑም «ቅዱስ ሥጋው፣ክቡር ደሙ
ሰይጣንን ያርቃል እንጂ ሰይጣን ያሳድራልን? ቢሉ ፍዳ የሚያመጣበት
ነውና" ልቡን የታመመ ሰው ነጭ በመረቅ/ስብ ቅባት የበዛበት/ በበላ ጊዜ
ደዌው እንዲቀሰቀስበት» ብለው ገልጸውታል። ይሁዳም የክርስቶስን ሥጋና
ደም በተቀበለ ጊዜ ደዌው ዲያብሎስ ተቀሰቀሰበት ማለት ነው።
ማህበረ ሐዋርያት ያሳተሙት የግእዝ ወንጌልና አንድምታው ትርጓሜ
ቍራሹን ከሰጠው በኋላ እንጀራውን ሰጠው በማለት ተስማምተዋል። ቍራሽ
የሚለው ለፋሲካው በዓል የተሰናዳው ምግብ ሲሆን እንጀራ የሚለው ሥጋው
ነው:
ይሁዳ የክርስቶስን ሥጋና ደም ቢቀበልም ከኃጢአቱ አልተፈወሰም።
ምክንያቱም በጉን የሸጠ ሰው ብሩን ይቀበላል እንጂ ሥጋውን አይበላም።
የተሸጠ ንብረት ሁሉ ከሻጩ እጅ ይወሰዳል። ይሁዳ የእግዚአብሔርን በግ
ለሊቃነ ካህናት በሠላሳ ብር ሽጦታልና በሥጋው መጠቀም አይችልም።
በልቡ የሽጠውን በአንደበቱ ቢቀበለው ሰይጣንን አሳደረበት። ጌታችን
«ሥጋዬን የሚበላ ደሜንም የሚጠጣ የዘለዓለም ሕይወት አለው ብሎ ነበር /
ዮሐ 6÷54/። ይሁዳ ግን የዘለዓለም ሕይወት አገኛለሁ ብሎ ሳይሆን ከአሥራ
አንዱ ደቀ መዛሙርት ላለመለየት የጌታችንን ሥጋ በላ። የዘለዓለም ሕይወት
የሚሆነው የጌታችን ሥጋው የዘለዓለም ሞት ሆነበት።
ኢየሱስ ክርስቶስ ከሥጋውና ከደሙ ይሁዳን አልለየውም። ይሁዳ ግን
ክርስቶስን ከልቡ ለየው። በክርስቶስም ፋንታ በይሁዳ ልብ ዲያብሎስ ተተካ።
ቅድስት ቤተ ክርስቲያናችን ወደ ሥጋውና ደሙ የሚቀርቡትን ሰዎች
ንስሃ ግቡ፣ ራሳችሁን መርምሩ፣ ሰውነታችሁን ቀድሱ ብላ የምታስተምረው
በይሁዳ ከደረሰው አደጋ ለማዳን ነው። በክደትና በኃጢአት ተይዞ ወደ
ሥጋውና ደሙ የሚቀርብ ሰው እንደይሁዳ የዲያብሎስ ማደርያ ከመሆን
አያመልጥም። ሐዋርያው ቅዱስ ጳውሎስም «ሳይገባው ይህን እንጀራ የበላ
ወይም የጌታን ጽዋ የጠጣ ሁሉ የጌታ ሥጋና ደም ዕዳ አለበት። ሰው ግን
ራሱን ይፈትን እንዲሁም ከእንጀራው ይብላ ከጽዋውም ይጠጣ ሳይገባው
የሚበላና የሚጠጣ የጌታን ሥጋ ስለ ማይለይ ለራሱ ፍርድ ይበላልና
ይጠጣልና /ኛ ቆሮ 11÷27-29/ ብሏል።
አኃብ የተባለው ሊቅ «ጌታችን ያጠቀሰውና ለይሁዳ የሰጠው ቍራሽ
እምድኅረ ምሥጢር/ ከሥጋውና ከደሙ በኋላ ነው። ቍራሽም ከተቀበለ
በኋላ ያን ጊዜ ሰይጣን ገባበት የሚለው የማዕዱን ሕብስት ያመለክታል።
ስለታላቁ ምሥጢር አይደለም» ብሏል።
አይሻዳድም ከመምህራን አንዱ የተናገረውን በመጥቀስ «የሮምና የሶርያ
ሰዎች ልማድ በልተው በጨረሱ ጊዜ ማዕድን አያነሡም። በፊታቸው ጥቂት
ያቆይዋታል። እንጀራ ግን አይበላበትም። ስለዚህ ከተመገቡ በኋላ በጥቂት
ጊዜ ምሥጢርን ሰጣቸው። ከዚያ በኋላ ቍራሽ አጥቅሶ ለይሁዳ ሰጠው። ያን
ጊዜ ዮሐንስ የሚያስይዝህ ማን ነው ብሎ ጠየቀው» በማለት ቅደም ተከተሉን
ያስቀምጣል።
ሁለቱ ሊቃውንት አይሻዳድና አኃብ ጌታችን ሥጋውንና ደሙን
ለደቀመዛሙርቱ ከሰጣቸው በኋላ ቍራሹን አጥቅሶ ለይሁዳ ሰጠው በማለት
ተስማምተዋል።
የምታደርገውን ቶሎ ብለህ አድርግ/ቊ27 ይሁዳ የሚያደርገው
ምንድን ነው? ከተባለ፡- ጌታችንን ማስያዝ ነው። ጌታችን ይሁዳ ያሰበውን
ሊያደርገውም ያቀደውን ስለ አወቀ ቶሎ ብለህ አድርግ አለው። የማላውቅ
አይምሰልህ ልታስይዘኝ እንደምትሄድ አውቃለሁ ሲለው ነው። ይሁዳ ግን
ታወቀብኝ ብሎ የሚያደርገውን ከማድረግ አልተቆጠበም። ይሁዳ የሚያስበው
ስለ አንድ ነገር ብቻ ነው «ስለ ሠላሳው ብር» የገባበት ሰይጣን አእምሮውን
አጨልሞት ጌታን በማስያዝ ስለሚያገኘው ብር ብቻ እንዲያስብ አድርጎታል።
ጌታችን ሐዋርያትን ትቶ እንዲሄድ ከእራት በኋላ ስለ መናገሩ
ንባብ፡-ከወጣም በኋላ ኢየሱስ እንዲህ አለ- አሁን የሰው ልጅ ከበረ።
እግዚአብሔርም ስለ እርሱ ከበረ እግዚአብሔር ስለ እርሱ የከበረ ከሆነ እግዚአብሔር
ደግሞ እርሱን ራሱን ያከብረዋል፡ ወዲያውም ያከብረዋል" ልጆች ሆይ ገና ጥቂት
ጊዜ ከእናንተ ጋር ነኝ" ትፈልጉኛላችሁ ለአይሁድም እኔ ወደምሄድበት እናንተ
ልትመጡ አይቻላችሁም እንዳልኋቸው አሁን ለእናንተ ደግሞ እላችኋለሁ። እርስ
በርሳችሁ ትዋደዱ ዘንድ እንደወደድኋችሁ እናንተ ደግሞ እርስ በእርሳችሁ ትዋደዱ
ዘንድ አዲስ ትእዛዝ እሰጣችኋለሁ" እርስ በርሳችሁ ፍቅር ቢኖራችሁ ደቀመዛሙርቴ
እንደሆናችሁ ሰዎች ሁሉ በዚህ ያውቃሉ /ቊ 31-35/።
አሁን የሰው ልጅ ከበረ እግዚአብሔርም ስለ እርሱ ከበረ/ቊ31
ጌታችን የምታደርገውን ቶሎ ብለህ አድርግ ካለው በኋላ ይሁዳ
ወዲያውኑ ወጥቶ ነው የሄደው። ጌታችንን ለማስያዝ ወደ ሊቃነ ካህናት
ሄደ። ይሁዳ ከወጣ በኋላ ጌታችን ስለ ሞቱ ተናገረ «አሁን የሰው ልጅ
ከበረ» የሰው ልጅ የተባለ ጌታችን መድኃኒታችን ኢየሱስ ክርስቶስ ነው።
በመስቀል ተሰቅሎ የሚሞትበት ሰዓት ስለደረሰ ሞቱን ክብር በማለት
ይገልጠዋል። የሚሞተው እኛን ለማክበር ነው። ሞቱ ክብር ነው እንጂ
ተዋርዶ አይደለምና «እግዚአብሔር ስለ እርሱ ከበረ» ማለትም በኢየሱስ
ክርስቶስ ሞት የእግዚአብሔር አብ ክብር ተገለጠ ማለት ነው።
ጌታችን በተሰቀለ ጊዜ ፀሐይ ጨልሞአል። የቤተ መቅደሱም መጋረጃ
ተቀድዷል፣መቃብራት ተከፍተዋል፣ ሙታን ተነሥተዋል /ማቴ 7÷51-53
ሉቃ 23÷44፡45/። ይህ ሁሉ የተደረገው ኢየሱስ ክርስቶስ የእግዚአብሔር
ልጅ ስለ ሆነ ነውና" በተደረጉት ተአምራት የኢየሱስ ክርስቶስ አምላክነት
ተገለጠ ማለት ነው።እግዚአብሔር ስለእርሱ ከበረ ማለቱም፡-የአብ አምላካዊ
ክብር በኢየሱስ ክርስቶስ ሞት ተገልጦአልና ስለዚህ ነው።
እግዚአብሔር ደግሞ እርሱን ራሱን ያከብረዋል/ቊ32 እግዚኣብሔር
አብ ኢየሱስ ክርስቶስን ያከብረዋል ማለት የሚደረገው ተአምር ሁሉ በአብም
በወልድም በመንፈስ ቅዱስምሥልጣን ነውና የወልድን አምላክነት ይገልጣል
ማለት ነው።
ልጆች ሆይ ገና ጥቂት ጊዜ ከእናንተ ጋር ነኝ/ ቊ33 ጌታችን
ሐዋርያቱን ልጆች ብሏቸዋል። በትምህርተ ወንጌል ወልዷቸዋልና።
ጥቂት ጊዜ የሚለው በአይሁድ እጅ እስከሚያዝ ድረስ ያለውን ጊዜ
ነው። ከጥቂት ጊዜ በኋላ ግን እርሱ ወደሚሄድበት መሄድ እንደማይችሉ
ነገራቸው።ከእርሱ ጋር እንደማይሞቱ
መሸከም እንደሚገባቸው ቢናገርም ጊዜው ግን አሁን አይደለም። አሁን
ገለጸላቸው። ተከታዮቹ መስቀሉን
የመስቀልን መከራ የሚሽከም እርሱ ብቻ ነውና”
ማር ዮሐንስ ግን « ደቀመዛሙርቱን ልጆች ማለቱ በአይሁድና በእነሱ
መካከል ያለውን ልዩነት ያሳያል። ሁለቱንም እኔ ወደምሄድበት መምጣት አት
ችሉም ብሏቸዋልና» ይላል፡
ትፈልጉኛላችሁ/ቊ33 ይህን ቃል መጀመሪያ ለአይሁድ ነግሮአቸዋል/ም
7፥33 :34# ለአይሁድ እኔ ወደምሄድበት እናንተ ልትመጡ አይቻላችሁም
እንዳልኋቸው አሁን ለእናንተ ደግሞ እላችኋለሁ በማለት ለደቀመዛሙርቱ
ደግሞ ነገራቸውs ከአይሁድም ሆነ ከደቀመዛሙርቱ በሞት መለየቱን
ያመለክታል።
አኃብ የተባለው ሊቅ «ለአይሁድ ሲነግራቸው ትፈልጉኛላችሁ በሚለው
ቃል
አያዩትምና። ደቀመዛሙርቱን ግን አታገኙኝም አላላቸውም። ከትንሣኤው
በኋላ ያዩታልና» ይላል።
እኔ ወደምሄድበት እናንተ ልትመጡ አይቻላችሁም/ቊ33 በመከራ
ቀን መታገሥ አይቻላችሁም እኔንም አታዩኝም። እኔ የምሞትበት ጊዜ
እንደደረሰ እናንተ የምትሞቱበት ጊዜ ገና አልደረሰም ሲላቸው ነው ።
አዲስ ትእዛዝ እሰጣችኋለሁ/ቊ34 ደቀ መዛሙርቱ እርስ በርሳቸው
እንዲዋደዱ ትእዛዝን ሰጣቸው" አዲስ ማለቱ ግን ከብሉይ ኪዳን የተለየ
ስለሆነ ነው። በብሉይ ኪዳን «ባልንጀራህን ውደድ ጠላትህን ጥላ» የሚል
ትእዛዝ እንደነበረ ራሱ መድኃኒታችን ኢየሱስ ክርስቶስ አስተምርዋል /
ማቴ 5÷43/ በሐዲስ ኪዳን ግን «በሰማያት ላለ አባታችሁ ልጆች ትሆኑ
ዘንድ ጠላቶቻችሁን ውደዱ፣ የሚረግሙአችሁንም መርቁ፣ ለሚጠሉአችሁም
መልካም አድርጉ» /ማቴ 5÷45/ የሚል ትእዛዝ ሰጥቷቸዋል” እርሱም
ጠላቱን ይሁዳን እየወደደ፣እግሩን እያጠl፣እየመገበ፣እየተንከባከበ ፍጹም
ፍቅሩን አሳይቷቸዋል።ስለዚህ አዲስ ትእዛዝ የተባለ ጠላትን መውደድ ነው=
ስለ ጴጥሮስ ንግግር
ንባብ፡- ስምዖን ጴጥሮስም፡- ጌታ ሆይ ወዴት ትሄዳለህ? አለው። ኢየሱስም፡
ወደምሄድበት አሁን ልትከተለኝ አትችልም ነገር ግን በኋላ ትከተለኝአለህ ብሎ
መለሰለት# ጴጥሮስም፡- ጌታ ሆይ አሁን ልከተልህ አለመቻሌ ስለምንድር ነው?
ነፍሴን ስንኳ ስለአንተ እሰጣለሁ አለው። ኢየሱስም እንዲህ ብሎ መለሰለትነፍስህን ስለ እኔ ትሰጣለህን? እውነት እውነት እልሃለሁ ሦስት ጊዜ እስክትክደኝ
ድረስ ዶሮ አይጮኸም /ቊ 36-38/።
ወደምሄድበት አሁን ልትከተለኝ አትችልም/ቊ36 አሁን እንደ እኔ
ተሰቅለህ አትሞትም ሲለው ነው። «ነገር ግን በኋላ ትከተለኝአለህ» ማለቱ፡ጴጥሮስ፡- ጌታችን ካረገ በኋላ በሀገረ ሮም ወንጌልን ሲሰብክ እንደ ጌታችን
ተሰቅሎ የሚሞት መሆኑን ሲያመለክት ነው /ም21÷19ን ይመልከቱ/።
የግእዝ በግእዝ ትርጓሜ ወንጌልም «አሁን ልትከተለኝ አትችልም
የሚለው ጴጥሮስ የሚሞትበት ጊዜ አለመድረሱን ያመለክታል# መከራውን
የሚታገሥበት አምላካዊ ኃይል አልተቀበለምና» ይላል።
ነፍሴን ስንኳ ስለ አንተ እሰጣለሁ/ቊ38 ጴጥሮስ ይህን ቃል
መናገር አልነበረበትም።
ምክንያቱም ጌታችን «አሁን ልትከተለኝ
አትችልም»ብሎታል። ኢየሱስ ክርስቶስ ጴጥሮስን ከጴጥሮስ በላይ ያውቀዋል።
የጴጥሮስ ድፍረት የት ድረስ እንደሆነ ለክቶታል። ጴጥሮስ ግን ራሱን ማወቅ
አልቻለም። ሰብአዊ ባሕርዩ በፍርሃት እንደሚለዋወጥ ኣላወቀም።
የዶሮ ሦስት ጊዜ እስክትክደኝ ድረስ ዶሮ አይጮኸም/ቊ38
ጩኸት የጊዜ መለኪያ ነው። ጌታችን እንዲህ ይላል «እንግዲህ በማታ
ቢሆን ወይም በእኩለ ሌሊት ወይም ዶሮ ሲጮኽ ወይም በማለዳ ቢሆን
ባለቤቱ መቼ እንዲመጣ አታውቅምና» /ማር 13÷35/። ከሌሊቱ አሥር
ሰዓት አካባቢ ሲሆን ዶሮ ይጮኻል፣ ሰዓተ ሌሊቱ መገባደዱን ያበሥራል።
የዶሮ ጩኸት ለጸሎት የሚተጉ ሰዎችን ወይም መንገድ ለመሄድ ያሰቡ
ሰዎችን ከእንቅልፋቸው ያነቃል። ጴጥሮስም ኢየሱስ ክርስቶስን ሦስት ጊዜ
ከካደው በኋላ የዶሮው ጩኸት አነቃው። የዶሮውን ጩኸት ሲሰማ ጌታችን
ዶሮ ሳይጮኸ ሦስት ጊዜ ትክደኛለህ ያለውን ቃል አስታወሰና አለቀሰ /ማቴ
26፥ 69-75 ማር 14÷72 ሉቃ 22፥ 54-62/። ጴጥሮስ ዶሮ ሳይጮኸ ሦስት
ጊዜ እንደሚክድ ጌታችን የተናገረውን ቃል አራቱም የወንጌል ጸሐፊዎች
መዝግበውታል /ማቴ 26÷34 ማር 14÷30 ሉቃ 22÷34 ዮሐ 18÷ 27