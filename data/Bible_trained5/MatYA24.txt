ሰማያት ያለውን የአባቴን ፈቃድ የሚያደርግ እንጂ* ጌታ ሆይ* ጌታ
ሆይ* የሚለኝ ኹሉ መንግሥተ ሰማያት የሚገባ አይደለም” (ማቴ.721)"
(፩ “የእኔን ፈቃድ የሚያደርግ እንጂ" ያላለው ለምንድን ነው? ምክንያቱም
ከአእምሮአቸው ድካም አንጻር መጀመሪያ “የአባቴን ፈቃድ” የሚለውን
መቀበላቸው በራሱ በቂ፣ ጥቅሙም ብዙ፥ አዎን የብዙ ብዙ ስለ ነበረ
ነው። በተጨማሪም የአባቱን ፈቃድ ማድረግ በምሥጢር የእርሱን ፈቃድ
ማድረግ እንደ ኾነ እያሳያቸው ስለ ነበር ነው የወልድ ፈቃድ ሌላ፥
የአብ ፈቃድም ሌላ አይደለምና።
ዳግመኛም እዚህ ላይ ለእኔ እንደሚረ'ዳኝ ጌታችን በዋናነት አይሁድን
እየዘለፋቸው ነበር። ሙሉ ትኩረታቸውን በቃለ ትምህርቱ ላይ በማድረግ
ስለ ምግባር ምንም የማይገዳቸው ኾነው ነበርና። ንዑድ ክቡር የሚኾን
ጳውሎስም ስለዚሁ ምክንያት ጨምሮ እንዲህ ሲል ዘልፏቸዋል፦ “እነሆ
አይሁዳዊ ተብለህ ተጠርተሃል፤ በኦሪትም ትደገፋለህ፤ በእግዚአብሔርም
ትመካለህ፤ ፈቃዱንም ታውቃለህ፤” ነገር ግን በዚህ ምንም ረብ ጥቅም
አላገኘህም፤ ይህን በሕይወትህና በሥራዎችህ አልገለጥኸውምና (ሮሜ.2፡
17-18)::
ጌታችን ክርስቶስ ግን በዚህ ብቻ አላበቃም፤ ከዚህም በላይ ጠንከር ባለ
አገላለጥ ጨምሮ እንዲህ አለ እንጂ፦
ዚያ ቀን ብዙዎች ጌታ ሆይ* ጌታ ሆይ* በስምህ ትንቢት አልተናገርንምን?'
ይሉኛል” (ማቴ722) "
እንዲህ ሲል ነው፦ “ከመንግሥተ ሰማያት ውጭ የሚኾነው፥ እምነት እያለው
ምግባር ግን የሌለው ሰው ብቻ አይደለም። እምነት ከመያዙም ባሻገር ብዙ
ገቢረ ተአምራትን መፈጸም ስንኳ ቢችል፥ መልካም ምግባር ግን ከሌለው
ይህ ሰው ሳይቀር ከዚያ ከተቀደሰው ደጅ ውጹእ ይኾናል።”
“በዚያ ቀን ብዙዎች ጌታ ሆይ፡ ጌታ ሆይ፡ በስምህ ትንቢት አልተናuርንምን?
ይሉኛል።" አሁን [በተራራው ላይ የሚሰጣቸውን] ትምህርቱን ኹሉ ስለ
ፈጸመ እዚህ ላይና ከዚህ በኋላ ስለ ራሱ [ስለ ባሕርይ አምላክነቱ] እንዴት
በምሥጢር እንደሚናገር ትገነዘባለህን? ፈራጁ እርሱ ራሱ እንደ ኾነ እንዴት
እንዳመለከተስ ታስተውላለህን? ቀደም ብሎ የትኛው ኃጢአት እንደ ምን
ያለ ፍዳ እንደ ምን ያለ ኵነኔ እንደሚጠብቀው ሲናገር ነበርና፤ አሁን ግን
እዚህ ላይ ፈራጁ ማን እንደ ኾነ ግልጥ ወደ ማድረግ አለፈ።
“እኔ እርሱ ነኝ” ብሎም ቃል በቃል በግልጥ አልተናገረም፤ “ብዙዎች ይሉኛል”
በማለት ያው ይህን አሳብ ተናገረ እንጂ። እርሱ ራሱ ፈታሒ በጽድቅ ኰናኒ
በርትዕ ባይኾን ኖሮ ግን እንዴት፦ ዚያን ጊዜም ከቶ አላወቅኋችሁምI እናንተ
ዓመፀኞች* ከእኔ ራቁ ብዬ እመሰክርባቸዋለሁ ማለት ይቻለው ነበር (ማቴ.7፡
23)?
“በዕለተ ምጽኣት ብቻ አይደለም፤ በስሜ ተአምራት ስታደርጉበት በነበረበት
ጊዜም ቢኾን ከቶ አላውቃችሁም” ይላል ጌታችን! እንዲህም በመኾኑ ጌታችን
ደቀ መዛሙርቱንም ጭምር፦ “ነገር ግን ስማችሁ በሰማያት ስለ ተጻፈ ደስ
ይበላችሁ እንጂ መናፍስት ስለ ተገዙላችሁ በዚህ ደስ አይበላችሁ” አላቸው
(ሉቃ.10፡20)= የትም ቢኾን የት የሚያዝዘንም [ለምንናገረው ትንቢት
ወይም ለምንሠራው ተአምራት ሳይኾን] ለምንኖረው ሕይወት ትልቅ ጥንቃቄ
እንዲኖረን ነው# በጽሪት ገድል እየተመላለሰና ከሥጋ ፈቃዳት ኹሉ ነጻ ኾኖ
እየኖረ እግዚአብሔር ችላ ሊለው የሚችል ሰው ከቶ የለምና፤ እንዲያውም
ድንገት ወደ ስሕተት ወደ ኃጢአት ቢወድቅ እንኳን ፈጥኖ ያነሣዋል፥
አንሥቶም ወደ እውነት (ወደ ጽድቅ) ይመልሰዋልም እንጂ።
ነገር ግን፦ “እነዚህ ሰዎች እንዲህ እንዲህ አድርገናል' ብለው የተናገሩት
ዋሽተው ነው፤ እንደዚህ ያሉ ሰዎች የማይድኑበት ምክንያትም ይህ ነው” የሚሉ
አንዳንድ ሰዎች አሉ። አይደለም! እንደዚህ ከኾነ ጌታችን ሊለው ያሰበውና
መጨረሻ ላይ የሚኾነው የተጣላ ይኾናል ያሰኝብናልና። ጌታችን ግን እዚህ
ላይ በርግጥ ሊያሳይ የፈለገው እምነት ያለ ሥራ ጥቅም የሌለው መኾኑን
ነው። በመቀጠልም ይህን ይበልጥ ግልጥ ሲያደርገው እምነት ብቻ ሳይኾን
ተኣምራትም እንኳን ሳይቀር ማሳየት ቢቻል፥ ይህን ተአምር የሚፈጽም ሰው
ተአምር የሚያደርገው መልካም ምግባር ሳይኖረው ከኾነ አይጠቅመውም
ለማለት ጌታችን ስለ ተአምራትም ጨምሮ ተናገረ። እንግዲህ ተአምራት
ማድረግ ባይችሉ ኖሮ፥ እንዴት ይህ ነጥብ ሊነገር ቻለ? ከዚሁ በተጨማሪም
ይህን የሚናገሩት ዕለተ ምጽአት ደርሶ ቢኾን በፊቱ ላይ ቆመውና እንደዚህ
ደፍረው መናገር ባልተቻላቸው ነበር። አመላለሳቸውና በጥያቄ መልኩ
የሚያደርጉት አነጋገር ተአምራቱን ማድረጋቸው የሚያመለክት ነውና። በሌላ አገላለጥ የመጨረሻው ውጤቱ እነርሱ ከጠበቁት ተቃራኒ ኾኖ ስላıኙት በዚህ
ዓለም ላይ በሰዎች ኹሉ ዘንድ ስለ ፈጸአቸው ተአምራት እጅግ ተደንቀው
qለ በወዲያኛው ዓለም ግን ከቅጣት በቀር ምንም እንደማይጠብቃቸው
ተመልክተው፦ “ጌታ ሆይ! በስምህ መጻእያትን ተናግረን የለምን? ታዲያ
አሁን እንዴት ፊትህን ትሰውርብናለህ? ይህ እንግዳና ታይቶ የማያውቅ
ፍጻሜ ምንድን ነው?” አሉ።
እነርሱ እንደዚህ ያሉ ተአምራትን መፈጸም ከተቻላቸው በኋላ በመቀጣታቸው
ምክንያት ቢያስደንቃቸውም፥ አንተ ግን በዚህ አትደነቅ። እነዚህን ተአምራት
ማድረግ የቻሉበት ጸጋ እንዲሁ በነጻ ያገኙት ከእግዚአብሔር ነበርና
እነርሱ በራሳቸው ይህን መፈጸም እንዲችሉ ያደረጉት ምንም ኣስተዋጽኦ
(ድርሻ) አልነበረምና። ተገቢ የኾነ ቅጣት የተቀጡትም ለዚህ ነውና። ምንም
እንኳን የተገቡ የነበሩ ባይኾኑም ይህን ጸጋ ከተቀበሉ በኋላም ቢኾን ውለታ
ቢስና እንደዚህ ባለ ክብር ያከበራቸውን እግዚአብሔር እንዳዘዛቸው መኖር
እንደሚገባቸው አልኖሩምና።
“እነዚህ ሰዎች እነዚህን ተአምራት ሲያደርጉ በኃጢአት በነውር ውስጥ
እያሉ ነውን?” ያለ ሰው አለ። በርግጥ አንዳንድ ሰዎች “እነዚህን ተአምራት
ሲያደርጉ በበደል ውስጥ ኾነው አልነበረም፤ የፈጸሙትን በደል የፈጸሙት
ከዚያ በኋላና ተለውጠው ነው እንጂ” ይላሉ። ይህ ቢኾን ኖሮ ግን ለኹለተኛ
ጊዜ ጌታችን ሊናገረው እየተጋ ያለው ነገር ተቀባይነት ባልኖረው ነበር።
ሊናገረው እየተጋ ያለው ነገር ይህ ነውና፦ ምግባር ከሌለ እምነትም ቢኾን፣
ተአምራት ማድረግም ቢኾን አይጠቅምም። እንዲህም በመኾኑ ንዑድ ክቡር
የሚኾን ጳውሎስ፦ “ምሥጢርን ኹሉና ዕውቀትን ኹሉ ባውቅ፥ ተራሮችንም
እስካፈልስ ድረስ እምነት ኹሉ ቢኖረኝ ፍቅር ግን ከሌለኝ ከንቱ ነኝ አለ
(1ኛ ቆሮ.13፡2)። “እነዚህ ሰዎችስ እነማን ናቸው?" ብለህ ጠይቀሃል። [እኔም
እንዲህ ብዬ እመልስልሃለሁ፦ መጀመሪያ በጌታችን በኢየሱስ ክርስቶስ]
ካመኑ ሰዎች መካከል ብዙዎች [እነዚህን ተአምራት እስከ ማከናወን
የሚያደርስ] ሀብታትን ተቀብለዋል" ለምሳሌ ያ በጌታችን ስም አጋንንት
ሲያወጣ የነበረው ሰው አምኖ ይህን ሀብት ተቀብሎአል፤ ነገር ግን ምግባር
ስላልነበረው ከጌታችን ጋር አልነበረም (ማር.4፡38)። የአስቆሮቱ ይሁዳም
ቢኾን ምንም እንኳን ክፉ የነበረ ቢኾንም [ሙት ማስነሣት የሚችልበት]
ሀብት ተቀብሎ ነበር።
[በዘመነ ሐዲስ ብቻ ሳይኾን] በዘመነ ብሉይም ጭምር ብዙ ጊዜ ይህ ሀብት
በማይገባቸው ሰዎች እንኳን ሳይቀር አድሮ ሌሎች ሰዎችን ይጠቅማቸው
ዘንድ ተሰጥቶ እንደ ነበረ ማየት ይቻላል" ሰዎች ኹሉ ኹሉንም ነገሮች
ለመቀበል የተገቡ ስላልነበሩ፥ ይልቁንም ጥቂቶች ታላቅ እምነት ሳይኖራቸ በጽሪት ገድል ይኖሩ ስለ ነበሩ ሌሎች ደግሞ ከዚህ በተቃራኒ ይኖሩ ስለ
ነበሩ፡ አንዳንዶቹን ታላቅ የኾነ እምነት እንዲያሳዩ ፈልጎ ሌሎቹን ደግሞ
ይኖሩበት ከነበረው ከበደላቸው ተመልሰው ደጋጎች እንዲኾኑ ሊጠራቸው ብሎ
አስቦ በዚህ ዓለም ቋንቋ ሊናገሩት በማይቻል አኳኋን ሀብቶቹን ያድላቸው
ነበር" ስለዚህ ሀብቱን እጅግ አትረፍርፎ ይሰጣቸው የነበረው ለዚህ ነው።
“በስምህ ብዙ ተአምራትን አላደረግንምን?” ይላልና። ጌታችን ግን መልሶ:
“ከቶ አላውቃችሁም ብዬ እመሰክርባቸዋለሁ” ይላል። “አሁን ባለሟሎቼ
ይመስላሉ፤ ያን ጊዜ ግን ይህን ሀብት የሰጠኋቸው እንደ ባለሟልነታቸው
እንዳይደለ ያውቃሉ።”
በኹሉም ረገድ - ማለትም በእምነትም በምግባርም - በወደቁ ሰዎች እንኳን
ሳይቀር አድሮ ምንም በማያሻማ መልኩ ሥራውን ሲሠራ ካገኘነው፥
ለእምነታቸው እንደሚገባ' ሕይወት የሚኖሩ ባይኾኑም ቅሉ በእርሱ ለሚያምኑ
ሰዎች ጸጋውን ቢሰጣቸው'ማ ምን ይደንቃል? በለዓም ከእምነትም በእውነት
መልካም ከኾነ ሕይወትም ውጹእ የነበረ ቢኾንም ለሌሎች ሰዎች ይጠቅም
ያገለግልበት ዘንድ ጸጋ በእርሱ አድራለችና። ፈርዖንም እንደዚህ ዓይነት
ሰው የነበረ ቢኾንም፥ እግዚአብሔር ሊመጡ ስላላቸው ነገሮች ገልጦለታል።
ናቡከደነፆርም ዓመፃን የተመላ ሰው የነqረ ቢኾንም፥ ለእርሱም ቢኾን ከብዙ
ትውልዶች በኋላ ሊፈጸሙ ያላቸውን ነገሮች በራእይ አሳይቶታል (ዳን.3)።
ለናብከደነፆር ልጅም እንደዚሁ፥ ምንም እንኳን ዓመፃው ከአባቱ ይልቅ
እጅግ የከፋ የነበረ ቢኾንም ሥጋዌን በሚያመለክት አኳኋን እጅግ አስደናቂና
ታላቅ በኾነ ቅደም ተከተል ሊመጡ ስላላቸው ነገሮች አመልክቶታል
(ዳን.5)= በዚሁ መሠረት ያን ጊዜም ጭምር የወንጌል ሥራ ተጀምሮ ስለ
ነበረ፣ [የጌታችን] ኃይሉም ተትረፍርፎ ይገለጥ ዘንድ ያስፈልግ ስለ ነበረ፥
ለጸጋው የማይገቡ' ብዙ ሰዎች ሳይቀሩ ስጦታዎቹን ተቀብለዋል። ጸጋውን
ቢቀበሉም ግን እነዚህ ሰዎች እንዲያውም ይበልጥ ተቀጡበት እንጂ ጸጋውን
በመቀበላቸው ብቻ የተረፈላቸው በቁዔት የለም። ስለዚህ ለእነርሱም ሳይቀር
“ከቶ አላውቃችሁም” የሚለውን ፍጹም የሚያስደነግፅ ቃሉን ነግሯቸዋል።
እዚህም እንኳን የጠላቸው፣ ዕለተ ምጽአት ሳይደርስ ገና ፊቱን ያዞረባቸው
ብዙዎች ናቸው።
ስለዚህ ተወዳጆች ሆይ! እንፍራ። ፈርተንም ሕይወታችንን እጅግ በጥንቃቄ
እንምራ። አሁን ተhምራት ማድረግ ስላልተቻለንም በዚህ ጎስቋሎች እንደ
ኾንን አናስብ። በምግባር በትሩፋት ኹሉ የጸናን ከኾነ ተአምራት ባናደርግ
ምንም ጉዳት እንደሌለው ኹሉ ተአምራት ብናደርግ ለእኛ ምንም ጥቅም
የለውምና። ምክንያቱም ተአምራት ከማድረግ አንጻር ባለ ዕዳዎቹ እኛ ራሳችን
ነን፤ ለሕይወታችንና ለምናደርገው ነገር ግን ባለ ዕዳችን እግዚአብሔር
ስለዚህ እንደምትመለከተው፡ ስለ ምግባር ኹለ ጠንቅቆ አስተምሮ ከፈጸመ
ኋላ ልዩ ልዩ የኾኑ' ለምሳሌ ሰው እንዲያያቸው ብለው የሚጦሙትንና
የሚጸልዩትን የበግ ለምድ ለብሰው የሚመጡትንም ግብዞች ከጠቆመ በኋላ
ይህን የሚያበላሹት እነማን እንደ ኾኑና ስማቸውን “ውሾች” እና “እሪያዎች”
ብሎ ከጠራቸው በኋላ፥ እዚህም ላይ ሳይቀር በአንድ መልኩ በጎ ምግባር
ምን ያህል በቁዔት እንዳለው በሌላ መልኩ ደግሞ ክፋት ምን ያህል ጉዳት
እንዳላት ወደ ማመልከት ተሸጋገረ፤ እንዲህ ሲል፦
ለዚህ ይህን ቃሌን ሰምቶ የሚያደርገው ኹሉ ቤቱን በዓለት ሳይ የሠራ ልባም
ሰውን ይመስላል" (ማቴ.724)
እንዲህ ሲል ነው፦ ምንም እንኳን ተአምራትን ማድረግ የተቻላቸው ቢኾኑም፥
ምግባር የሌላቸው ሰዎች ምን ፍዳ ምን ኵነኔ እንዳገኛቸው ሰምታችኋል።
ነገር ግን እነዚህን ነገሮች የታዘዙ ሰዎችም በወዲያኛው ዓለም ብቻ ሳይኾን
በዚህ ዓለምም ሳይቀር ምን እንደሚያገኙ ጭምር ልታውቁ ይገባችኋል።
“ይህን ቃሌን ሰምቶ የሚያደርገው ኹሉ ቤቱን በዓለት ላይ የሠራ ልባም
ሰውን ይመስላል” [ይላል ጌታችን]
እንግዲህ ትምህርቱን እንደ ምን ልዩ ልዩ ኅብረ መልክዕ ባለው መንገድ
እንደሚያቀርበው ታያለህን? አንድ ጊዜ፦ “ጌታ ሆይ፥ ጌታ ሆይ የሚለኝ ኹሉ
መንግሥተ ሰማያት የሚገባ አይደለም አለ። በሌላ ጊዜ ደግሞ፦ “በሰማያት
ያለው የአባቴን ፈቃድ የሚያደርግ” አለ። ሌላ ጊዜም እንደ ገና እርሱ ራሱ
ፈታሒ በጽድቅ ኰናኒ በርትዕ መኾኑን በማመልከት፦ “በዚያ ቀን ብዙዎች
ጌታ ሆይ፥ ጌታ ሆይ፥ በስምህ ትንቢት አልተናገርንምን? ይሉኛል= እኔም
ከቶ አላውቃችሁም እላቸዋለሁ” አለ። እዚህ ላይም እንደዚሁ “ይህን ቃሌን
ሰምቶ የሚያደርገው ኹሉ” በማለት በኹሉም ላይ ሥልጣን እንዳለው አሳየ=
ስለዚህ ምንም እንኳን እስከ አሁን ድረስ ትምህርቱ ኹሉ በዋናነት ስለ ጣዕመ
መንግሥተ ሰማያት፣ በዚህ ዓለም ቋንቋ ሊናገሩት ስለማይቻለው ሹመትና
ሽልማት፣ ስለ ሰማያዊ መጽናናትና ይህን ስለ መሰለ ሌላ ነገር የነበረ ኹሉ
ቢኾንም፥ እነሆ አሁን ደግሞ ሠናይ ምግባር በዚህ አሁን ባለንበት ዓለም
ሳይቀር የሚሰጠን በጎ ፍሬና በዚሁ ውስጥ ያለው ኃይሉ (ብርታቱ) ምን ያህል
ጥልቅ እንደ ኾነ ያሳይ ዘንድ ወደደ። እንግዲህ መልካም ምግባር ከዚህ ዓለም
ሕይወት አንጻር ሳይቀር ያለው ኃይልስ ምንድን ነው? በደኅንነት መኖር፤
በየትኛውም ዓይነት ፍርሐት ወይም ሥጋት በቀላሉ ድል አለመነሣትና
ከሚበድሉን ሰዎች ኹሉ በላይ (ልዑል ኾኖ) መቆም! ይህን ሊተካከል የሚችል
ምን አለ? በጎ ምግባርን ከሚሠራ ሰው በቀር በራሱ ላይ ዘውድ የደፋ ንጉሥ እንኳን ለራሱ ይህን መስጠት አይችልምና" ብዙ ነገሮች በሚወጡበትና
በሚወርዱበት በዚህ ዓለም ምግባር ትሩፋት አብዝቶ የያዘ ሰው ብቻ እጅግ
በጸጥታ (ሳይነዋወጽ) ይኖራል። እጅግ የሚያስደንቀው ደግሞ በጸጥታ
የሚኖረው የአየር ኹኔታው ጥሩ በሚኾንበት ጊዜ ሳይኾን አውሎ ነፋሱ
እጅግ ብርቱ በሚኾንበት ማዕበሉ ስርግርግ በሚልበት ፈተናው የማያቋርጥ
በሚኾንበት ጊዜ እርሱ ግን ጥቂትስ እንኳን የማይነዋወጽ መኾኑ ነው።
ጌታችን ሲቀጥል፡ ዝናብም ዘነበ* ጎርፍም ጎረፈ* ነፋስም ነፈሰ* ያንም ቤት
ገፋው በዓለት ላይም ስለ ተመሠረተ አልወደቀም አለ (ማቴ.725)
እዚህ ላይ “ዝናብ”፣ “ጎርፍ”፣ “ነፋስ” ብሎ ዘይቤያዊ በኾነ አነጋገር እየገለጣቸው
ያለ'ው የሰው ልጆች የሚያጋጥሙአቸው መከራዎችና ችግሮች፥ ለምሳሌ
የሐሰት ምስክሮች፣ ሽንገላዎች እጦቶች ሞቶች ወዳጆችን ማጣት፣ ከባዕዳን
[ከዓላውያን ነገሥታት ከዓላውያን መኳንንት] የሚመጡ ዛቻዎችና አንድ
ሰው በሕይወታችን ይገጥሙናል ብሎ ሊጠቅሳቸው የሚችሉ ፈተናዎች ኹሉ
ናቸው። “ስለዚህ” አለ ጌታችን፥ “የእኔን ቃል ሰምቶ የሚሠራ ሰው በእነዚህ
ኹሉ ድል አይነሣም፤ የዚህ ምክንያቱም መሠረቱ በዓለቱ ላይ ስለ ኾነ ነው።”
ኰኵሕ - ዓለት” ብሎ የጠራውም የትምህርቱን ጽኑዕነት ነው# በርግጥም
ትእዛዛቱ ከዓለት ይልቅ ጽኑዓን ናቸው። አንድን ሰው ከዚህ ዓለም አሳብ
ሞገድ በላይ ልዑል እንዲኾን ያደርጉታልና። እነዚህን ትእዛዛት አጥብቆ
የሚሠራቸው ሰው እርሱን የሚጠቅሙት፥ “እንጎዳዋለን” የሚሉ ሰዎች ብቻ
ያይደሉ አጋንንትም ጭምር በእርሱ ላይ የሚያደርሱበትን ተንኰል ኹሉ
ነውና= እንደዚህ ብዬ መናገሬም እንደው ለመናገር ያህል ብቻ አይደለም።
የሰው ልጅ ከዲያብሎስ ሊቀበለው የሚችለውን መከራ ኹሉ የተቀበለው፣ ምንም
ምን ሳይነቃነቅም ጸንቶ የቆመው ኢዮብ ለዚህ ምስክሬ ነውና። ሐዋርያትም
እንደዚሁ ይህ እውነት እንደ ኾነ ለኹላችንም ምስክሮቻችን ናቸው። ዓለም
ኹሉ ከእነርሱ በተቃራኒ ቆሞ ስርግርግ ሲል፣ ሀገራትና ነገሥታት ኹሉ፣
የገዛ ሀገራቸውና የሌላ ሀገር ሰዎች ኹሉ፣ ክፉዎች አጋንንትና [አለቃቸው]
ዲያብሎስ፣ ሌላውም ኹሉ በአንድነት በእነርሱ ላይ ሲነሣሣ ከዓለት ይልቅ
ጸንተው ቆመዋልና፥ ኹሉንም እንደ ትቢያ በትነውታልና ለተናገርነው ነገር
አማናውያን ምስክሮቻችን ናቸው።
እንግዲህ ከዚህ በላይ ተድላ ደስታ ያለው ምን ሕይወት አለ? እንደዚህ
ያለ ሕይወት በበጎ ምግባር ብቻ ካልኾነ በቀር በሀብት በንብረትም ቢኾን፣
በሰውነት ብርታትም ቢኾን በክብርም ቢኾን፣ በሹመትም ቢኾን፣ ወይም
ይህን በመሰለ በሌላ ነገር የሚያገኙት አይደለምና። ሠናይ ምግባርን በመያዝ
ካልኾነ በቀር በሌላ፥ ከክፋት ኹሉ ነጻ የኾነ ሕይወት የለምና። በንጉሥ ቤት
ያለ'ውን ደባና ሴራ፣ በባለጠጎች ቤት ያለውን ሁከትና የልብ ንውጽውጽታ
የምታውቁ እናንተም ምስክሮች ናችሁና" በቅዱሳን ሐዋርያት ዘንድ ግን
እንደዚህ ያለ ምንም ነገር አልነበረምና በምግባረ ሠናይ ከተሞሻሽረ ሕይወት
በላይ ምንም የለም"
እንኪያስ? ሐዋርያት መከራ አላገኛቸውምን? ከሰዎች ኹሉ ዘንድ ምንም ምን
ጉዳት አልደረሰባቸውምን? አይደለም! ከምንም ነገር በላይ የሚያስደንቀው
እንዲያውም ይኸው ነው" በርግጥ ቅዱሳን ሐዋርያት ብዙ የብዙ ብዙ
መከራ ደርሶባቸዋልና፤ ብዙ ማዕበሎች በላያቸው ላይ ከፍ ከፍ ብለዋልና።
ነፍሳቸው ግን ከእነዚህ በአንዳቸውም ስንኳ ድል ኣልተነችምና። ወይም
ወደ ትካዜ አልገባችምና። ይልቁንስ ባዶ እጃቸውን ተጋድለው ኹሉንም ድል
ነሥተዋልና።
አንተም ልክ እንደዚህ እነዚህን ነገሮች ለማድረግ ፈቃደኝነቱ ቢኖርህ በዚህ
ዓለም የሚደርሱብህን መከራዎች ኹሉ ትንቃቸዋለህ# አዎን፡ እንደዚህ
ባለ መንፈሳዊ መራቀቅ የጌታችንን ትምህርት ሰምተህ የምትራቀቅ ከኾነ፡
አንተን መጉዳት የሚቻለው ማንም አይኖርምና# አንተን “ልጉዳ” ብሎ
አስቦ የሚመጣ ሰው በምን ሊጎዳህ ይችላልና? ገንዘብህን በመውሰድ ነውን?
መልካም! ይህን'ማ ጌታ አስቀድሞ እንድትንቀውና መንኖ ጥሪትን ገንዘብ
እንድታደርግ፣ አስቀድመህም ይህን ሳይኾን መንግሥቱን እንድትሻ ስላዘዘህ
ገንዘብህን በመውሰድ አንተን መጉዳት የሚቻለው ማንም የለምs አንተን ወደ
ወኅኒ በመወርወር ነውን? ይህን'ማ አንተን አይጎዳህም፤ የታዘዝኸው እንደዚህ
እንድትኖር ነውና፥ የታዘዝኸው አንተ በዓለሙ ዘንድ ስቁል እንድትኾን
[ዓለምም በአንተ ዘንድ ምውት እንድትኾን] ነውና (ገላ.6፡14)= እንግዲውያስ
ኣንተን በመስደብ ስለ አንተ ክፉ ነገር በመናገር ነውን? በፍጹም! ከዚህም
ሳይቀር ዐስበ ትዕግሥትህን እንደሚሰጥህ ቃል ኪዳን በመግባት፣ ከቍጣና
ከግልፍተኝነት ኹሉ ጽሩይ እንድትኾን ብቻ ሳይኾን እንዲያውም ይህን
ለሚያደርሱብህ ሰዎችም እንድትጸልይ በማድረግ ክርስቶስ ዋጅቶሃል።
ታዲያ አንተን መጉዳት የሚቻለው ማን ነው? የሚያሳድድህና ስፍር ቍጥር
የሌላቸውን መከራዎች በአንተ ላይ የሚያደርሰው ሰው ነውን? መልካም
ይኼ'ማ እንዲያውም የተጽደለደለ የክብር አክሊል የሚያሰናዳልህ ሰው ነው።
ከዚህ ዓለም የሚያሰናብትህና የሚገድልህ ሰው ነውን? እንደዚህ የሚያደርግብህ
ሰውም እንኳን ቢኾን የሚሰጥህ በቁዔት ብዙ የብዙም ብዙ ነው፤ ዐስበ
ሰማዕታትን እንድታገኝ ያደርግሃልና ሁከት ንውጽውጽታ ወደ ሌለበት
ወደዚያ ዕረፍት (ወደ ገነት ወደ መንግሥተ ሰማያት) ፈጥነህ እንድትኼድ
ያደርግሃልና፤ በዚህ ዓለም መለኪያ ሊሰፈር የማይችል በጎ ዋጋ ይሰጥሃልና!
ይህም በእውነት ያለ ሐሰት ከምንም በላይ እጅግ የሚያስደንቅ ነገር ነው።
ጉዳት እናደርሳለን ብለው አስበው አቅደው በሌላው ላይ መከራ የሚያደርሱ
ሰዎች ጉዳት ማድረስስ ይቅርና እንዲያውም የእነርሱ ንቀት የእነርሱ መከራ
ለተቀባዩ ክብር ያመጣለታልና" እንግዲህ ከዚህ ጋር ሊነጻጸር የሚችል
ምንድን ነው? ማለቴ፡ ሌላውን ንቆ አጥቅቶ ትቶ እንደዚህ ያለውን ሕይወት
ከመምረጥ ጋር ምን ሊነጻጸረው ይችላል?
ስለዚህ ምንም እንኳን መንገዱ ቀጭንና ፀባብ እንደ ኾነ ቢናገርም፥ በዚህ
ረገድ ድካማችንን ቀሊል ያደርግልን ዘንድ ሽቶ ደግሞ በዚህ ፍኖት ውስጥ
ያለው ደኅንነት ታላቅ ተድላና ደስታ ብዙ እንደ ኾነ ተናገረ። ሰፊው
መንገድ ያው መንገድ ቢኾንም ቅሉ ክፋቱና ጉዳቱ ግን ታላቅ እንደ
ኾነ አመለከተ። በዚህ ዓለም ሳይቀር በጎ ምግባር በጎ ዋጋ እንዳለው፥ ክፉ
ምግባርም ቅጣት እንዳለው አሳየ።
ዘወትር የምናገረውን ነገር አሁንም ደግሜ እናገራለሁ፦ ጌታችን ኢየሱስ
ክርስቶስ በኹለቱም ረገድ የተናገረው ነገር ለሰማዕያኑ ድኅነት ነው። በአንድ
መልኩ ለምግባር ለትሩፋት እንዲፋጠኑ በማድረግ ሲኾን በሌላ መልኩ
ደግሞ ኃጢአትን እንዲጠሉ በማድረግ ነው። ስለዚህ አንዳንድ ሰዎች ይህን
በተግባር ሳይገልጡ ጌታችን በተናገረው ነገር ብቻ ሊደነቁ የሚችሉ ሰዎች
ስለሚኖሩ፥ ሊመጣ ያለውን ነገር አስቀድሞ፦ “የተነገሩት ነገሮች በጎዎች
ቢኾኑም እንኳን መስማት ብቻውን ለመዳን በቂ አይደለም፤ በተግባር
መታዘዝም ጭምር ያስፈልጋል፤ ኹሉም ነገር በዋናነት ያለውም እዚሁ
ተግባር ላይ ነው” ብሎ በመናገር በፍርሐት ውስጣቸውን አነቃቃው። እዚህ
ላይ ሲደርስና ፍርሐታቸውን ከፍ ብሎ ሳለም ትምህርቱን ፈጸመ።
ከገቢረ ጽድቅ አኳያ ግን ይህን እንዲፈጽሙ ያፋጠናቸው ሊመጡ ካሉት
ሹመት ሽልማቶች - ስለ መንግሥት፣ ስለ ሰማያት፣ በዚህ ዓለም ቋንቋ ሊነገር
ስለማይችለው ሽልማት፣ ስለ መጽናናትና ቍጥር ስለሌለው ክብር አንጻር ብቻ
ሳይኾን አሁን በዚህ ዓለም ካለው ነገር ለምሳሌ የዓለት ጽኑዕነትና ጠንካራነት
በማመልከት ነው" ከበደልና ከኃጢአት አንጻርም እንደዚሁ ፍርሐታቸውን
ከፍ ያደረገው ሊመጣ ካለው ኵነኔ - ሊቈረጥ ካለው ዛፍ፣ ከማይጠፋው እሳት፣
ወደ መንግሥተ ሰማያት ካለመግባት፣ “ከቶ አላውቃችሁም” ከሚለው ቃሉ -
አንጻር ብቻ ሳይኾን በዚህ ዓለም ካለው ነገርም አንጻር ከመውደቅ ማለትም
ከቤት ጋር አሰናስሎ ነው።
ስለዚህ መከራከርያ አሳቡንም ይበልጥ ገላጭ በኾነ አቀራረብና በምሳሌ
ተናገረው። “በጎ ምግባርን ገንዘብ ያደረገ ሰው ጽኑዕ ነው፤ በኃጢአት የተያዘ
ሰው ግን በቀላሉ የሚሸነፍ ሰው ነው" ማለትና ይህን በዓለት፣ በቤት፣ በጎርፍ፣
በዝናብ፣ በንፋስና ይህን በመሰለ ሌላ ዘይቤያዊ አነጋገር መናገር በሰማዕያኑ
ዘንድ የሚሰጠው ክብደት አንድ አይደለምና።
ይህንም ቃሌን ሰምቶ የማያደርገው ሰው ኹሉ ቤቱን በአሸዋ ላይ የሠራ ሰነፍ ሰውን
ይመስላል” አለ ጌታችን (ማቴ.726)"
ይህንም እንደሚገባ “ሰነፍ" ብሎ ጠራው" በአሸዋ ላይ ቤቱን ከሚuነባ ሰው
በላይስ ማን አላዋቂ ሰው አለ? ብዙ የብዙ ብዙ የሚደክም ኾኖ ሳለ ፍሬውንና
hዚያ የሚገኘውን ተድላ ካለማግኘቱም በላይ በዚሁ ግብሩ ምክንያት ኵነኔ
hሚቀበል ከእንደዚህ ዓይነቱ ሰው በላይ ማን ሰነፍ ሰው አለና? እኩይ ተግባርን
የሚፈጽሙ ሰዎችም እንደሚደክሙ ይህ ለኹሉም ግልጥ ነውና። የሚቀሙ
የሚዘሙቱ በሐሰት የሚከስሱም ሰዎች ኹሉ ክፋታቸው ፍሬ እንዲያፈራ
ብለው ራሳቸውን ያደክማሉና። ነገር ግን ከዚህ ድካማቸው ምንም በቁዔት
ካለማግኘታቸውም በላይ ታላቅ የኾነ ጥፋት ያገኛቸዋል። የተወደደ ጳውሎስም
ይህን ግልፅ ሲያደርግልን፦ “በገዛ ሥጋው [ዐሥራ አምስቱን ፈቃዳተ ሥጋ]
የሚዘራ ከሥጋ መበስበስን (ሞትን) ያጭዳል” ብሎአል (ገላ.6፡8)። ቤታቸውን
በአሸዋ ላይ የሚሠሩ፥ ማለትም የሚዞምቱ፣ የሚሴስኑ፣ የሚሰክሩ፣ [በከንቱ]
የሚቈጡ፣ እነዚህንም የመሰሉ ነገሮችን የሚፈጽሙ ሰዎችም እንደዚህ ያሉ
- ዐብዳን - ናቸው።
በጎ ምግባርንና ክፉ ምግባርን ጎን ለጎን አቁመን ስናያቸው ልዩነታቸው
ምን ያህል እንደ ኾነ ጠንቅቀን ማወቅ ይቻለናልና እስኪ እንደዚህ አድርገን
እንመልከታቸው። አክዓብ ሰነፍ ሰው ነበር፤ ኤልሣዕ ግን አልነበረም። አንዱ
ቤቱን በዓለት ላይ የሠራ ሌላኛው ግን በአሸዋ ላይ የሠራ ነበርና። እንዲህም
በመኾኑ ምንም እንኳን አክዓብ ንጉሥ የነበረ ቢኾንም በወገቡ ጠፍርን
ብቻ የታጠቀውን ነቢዩን እጅግ ይፈራውና ይደነግጥለት ነበር። አይሁድም
እንደዚህ ነበሩ፤ ሐዋርያት ግን ኣልነበሩም። ምንም እንኳን ሐዋርያት
በቍጥር ጥቂት የሚታሰሩም የነበሩ ቢኾኑም እንደ ዓለት ጽኑዓን ነበሩ፤
አይሁድ ግን ምንም እንኳን በቍጥር ብዙ ምድራዊ የጦር ዕቃ መሣሪያም
የያዙ የነበሩ ቢኾኑም እንደ አሸዋ እንደ ድቡሽት ድኩማን ነበሩ። [ደካሞች
ከመኾናቸው የተነሣ] “በእነዚህ ሰዎች [በሐዋርያት ላይ] ምን እንሥራ?” ይሉ
ነበርና (ሐዋ.4፡16)። እነዚያ፣ በሌሎች ሰዎች እጅ የሌሉትና ያልታሰሩት
ይልቁንም እንደ ልባቸው ከቦታ ቦታ ተንቀሳቅሰው ሌሎች ሰዎችን እየያዙ
ያስሩ የነበሩት አይሁድ ግራ በመጋባት ውስጥ እንደ ነበሩ ታያለህን? ከዚህ
በላይ ልዩና እንግዳ ነገርስ ምን አለ? የምታየው ነገር ሌላ፥ ፍጹም ግራ
መጋባታቸው ግን ሌላ ነውና። አዎን፥ ይህ የታወቀ የተረዳ ነው። ቤታቸውን
በአሸዋ ላይ ስለ ሠሩ ከኹሉም ይልቅ ድኩማን ነበሩና። ስለዚሁ ምክንያትም
እንደ ገና፦ “የዚያንም ሰው ደም በእኛ ታመጡብን ዘንድ ትሻላችሁን? አሉ
(ሐዋ.5፡28)= አንተ ሊቀ ካህናት ሆይ! ምን እያልህ ነው? የምትገርፈው
አንተ ኾነህ ሳለ የምትፈራውም አንተ ራስህ ትኾናለህን? የምትንቃቸው
የምታጠቃቸው አንተ ኾነህ ሳለ የምተደነግፀውም አንተ ራስህ ትኾናለህን?
የምትፈርደውም የምትንቀጠቀጠውም አንተ ራስህ ትኾናለህን? ክፋት የዚህን
ያሀል ደካማ ናት
ሐዋርያት ግን እንደዚህ አላሉም። ታዲያ ምን አለ? “እኛስ ያየነውንና
የሰማነውን ከመናገር ዝም ማለት አንችልም" (ሐዋ.4፡20)። ልዕልና ነፍስን
ታያለህን? ከፍ ከፍ በሚሉት ሞጎዶች ላይ ስቆ የሚንቃቸውን ዓለት
ትመለከታለህን? የማይናወጽ ቤት ታስተውላለህን? ከዚህ በላይ ዕፁብ ድንቅ
የሚያሰኘው ደግሞ በእነርሱ ላይ ከሚመጣው ከመከራው ፈርተው ሸሽተው
እንደ መኼድ እንዲያውም ጥቡዓን መኾናቸውና ሌሎቹን ይባስኑ ወደ
ጭንቀት ማስገባታቸው ነው። ጽኑዕ ድንጋይን የሚመታ ሰው የሚመታው
ያው ራሱን ነውና፤ የመውጊያ ብረትን የሚመታ ሰው የሚመታው ያው ራሱን
ነውና፤ ሌላ ሰውን እጅግ የሚያቆስልና ደገኛ ምግባር ያለውን ሰው የሚጎዳ
ሰው አደጋ ላይ የሚወድቀው ያው እርሱ ራሱ ነውና። ክፋት ይበልጥ እጅግ
ደካማ የሚኾነው በበጎ ምግባር ላይ ቀስቱን ባነጣጠረ መጠን ነውና# አንድ
ሰው እሳትን በጨርቅ ቢጠቀልል ነበልባሉን አያጠፋውም፤ ልብሱን ያቃጥላል
እንጂ። በጎ ምግባር ያላቸውን ሰዎች የሚንቅና የሚቃወም የሚያስርም ሰው
እንደዚሁ፥ ይበልጥ ንዑዳን ክቡራን ያደርጋቸዋል [እርሱም ራሱን ያጠፋል]
እንጂ አያጠፋቸውም። በጽሪት ገድል እየኖርህ እያለ ብዙ መከራ ብትቀበል
ይበልጥ ኃያል ትኾናለህና። በመጠን መኖርን እጅግ ስንወድ የምንሻውም
ጥቂት ይኾናልና፤ ጥቂት ነገርን ስንሻም ይበልጥ ኃያላንና ይበልጥ ልዑላን
ኾነን እናድጋለንና።
መጥምቁ ዮሐንስ እንደዚህ ያለ ሰው ነበር። በመኾኑም ማንም እርሱን
አላሠቃየውም፤ እርሱ ራሱ ሄሮድስን አሠቃየው እንጂ። ስለዚህ ንጉሡ፣
ዘውድ የጫነው፣ ሐምራዊ መጎናጸፍያን የተጎናጸፈው፣ ስፍር ቍጥር የሌለው
አጀብ የነበረው ሄሮድስ መጥምቁ ዮሐንስን ድል አልነሣውም፤ እንዲያውም
ይርድለት ነበር እንጂ፥ [ከአፍአ ሲታይ] ምንም ምን የሌለውን እርሱን እጅግ
ይፈራው ነበር እንጂ። አንገቱን ከቈረጠው በኋላ እንኳን ፈርቶ ራሱን ማየት
አልተቻለውምና። መጥምቁ ዮሐንስ [በአካለ ሥጋ] ከሞተ በኋላ ሳይቀር
በሙሉ ኃይል ሄሮድስን ያስፈራው እንደ ነበረ ማወቅ የምትሻ ከኾነም ራሱ
የተናገረውን አድምጥ፤ እንዲህ ያለውን፦ “ይህ እኔ ራሱን ያስቈረጥሁት
መጥምቁ ዮሐንስ ነው" (ማቴ.14፡2፣ ሉቃ.9፡9)። “ራሱን ያስቈረጥሁት"
የሚለው አገላለጥ የማሸነፍ አገላለጥ አይደለም፤ ራሱን ከድንጋጤ የማረጋጊያና
የተጨነቀችው ነፍሱን ወደ ልብዋ እንድትመለስ የማሳመኛ መንገድ ነው
እንጂ፥ የገደለው (ያስገደለው) እርሱ ራሱ ነውና። ስለዚህ የበጎ ምግባር ኃይሏ
ይህን ያህል ታላቅ ነው፤ ከሞት በኋላ እንኳን በሕይወተ ሥጋ ካለው ይልቅ ብርቱ ነው"
ስለዚሁ ተመሳሳይ ምክንያትም መጥምቁ ዮሐንስ በሕይወተ ሥ” እያለ ብዙ
ብት የነበራቸው ሰዎች ወደ እርሱ መጥተው: “እንግዲህ ምን እና፻ርግ?
ብለዉታል (ሉ.31014) እናንተ ብዙ ሀብት እያላችሁ ምንም ምድራዊ
ሀብት ከሌለው ከእርሱ የባለጠግነትን መንገድ ልትማሩ ትወዳላችሁን? ምን?
ባለnጋው፡ ከድኻው? ወታደሩ፡ [ቤተ መንግሥትስ ይቅርና] ማዴሪያ ቤት
እንኳን ሌለው?
ኤልያስም ልክ እንደዚህ ነበር። እንደዚህ በላ መንገድ ሕዝቡን አስተምሮአል።
መጥምቁ ዮሐንስ፡ “እናንተ የእፉኝት ልጆች” አለ፤ ኤልያስም እንደዚሁ፡
እስከ መቼ በኹለት አሳብ ታነክሳላችሁ? እግዚአብሔር አምላክ ቢኾን
እርሱን ተከተሉ፤ በዓልም አምላክ ቢኾን እርሱን ተከተሉ” ብሎአል (1ኛ
ነገ.18፡21)። ኤልያስ [ንጉሥ አክዓብን]፦ [ናቡቴን] ገድለህ ወረስኸውን?”
አለ (1ኛ ነገ.21፡19)፤ መጥምቁ ዮሐንስም [ንጉሥ ሄሮድስን]፡ “የወንድምህ
ሚስት ለአንተ ልትኾን አልተፈቀደም” አለው (ማር.6፡18)።
እንግዲህ ዓለቱን ተመለከትህን? ድቡሽቱስ መከራ ሲደርስበት ምን ያህል
ልፍስፍስ እንደ ኾነ አየህን? ምንም እንኳን የመንግሥትነት፣ የቍጥርና
የክብር ድጋፍ የነበረው ቢኾንም እንዴት እንደ ወደቀ ተገነዘብህን? እርሱን
የሙጥኝ ብለው ለሚከታተሉት እንደዚህ ከኹሉም ይልቅ ልበ ቢስ እንዲኾኑ
ነው የሚያደርጋቸው!
መውደቅ ብቻም አይደለም፤ እጅግም የከፋ ነው ይህንንም ጌታችን
“አወዳደቁም ታላቅ ኾነ" ብሎ ይገልጠዋል። ከዚያ የሚመጣው ጉዳት
እንዲሁ ቀሊል ያይደለ የነፍስ ውድቀት የጣዕመ መንግሥተ ሰማያትና
ካገኙ ማጣት ከገቡ መውጣት የሌለባቸውን እነዚያን ዘለዓለማውያን ክብሮች
ማጣት ነውና። ወይም ደግሞ ያን ከማጣት በፊትም ይህን ሕይወት ከሚመራ
ሰው በላይ ጎስቋላ ሰው የለምና። ለምን ቢሉ ጠቢቡ፦ “ኃጥእ ማንም
ሳያሳድደው ይሸሻል” እንዳለ ዘወትር በትካዜ በድንጋጤ በጭንቀትና በሁከት
መኖር ነውና (ምሳ.28፡1)። እንደዚህ ያሉ ሰዎች የገዛ ጥላቸው ሳይቀር
ያስበረግጋቸዋልና" ወዳጆቻቸውንና ጠላቶቻቸውን ሠራተኞቻቸውንም፡
ኣንዳንድ ጊዜ እንደሚያውቁአቸው ሌላ ጊዜም እንደማያውቁአቸው ኾነው
ይጠረጥሩአቸዋልና። ከዘለዓለሙ ኵነኔ በፊት ገና በዚህ ዓለም እያሉ እንደዚህ
ጽኑዕ የኾነ መከራ ያገኛቸዋልና" ይህን ኹሉ ያመለክት ዘንድም ጌታችን
ክርስቶስ= “አወዳደቁም ታላቅ ኾነ" በማለት [በተራራው] ሲያስተምረው
የነበረው ትምህርትና ሲያዝዘው የነበረው ትእዛዝ ኹሉ እንደዚህ በተስማማ
በተመቸ ቃለ ትምህርት ፈጸመው† እጅግ አያምኑም የሚባሉት ሰዎች
ሳይቀሩ ከበደል ይርቁ ሊያሳምን በሚችል መልኩ አሳረገው።
ምንም እንኳን የቀረበው መከራከሪያ አሳብ ሊመጣ ካለው ጋር ፍጹም
ሊነጻጸር የማይችል ቢኾንም፡ ይህ ብዙዎችን ከገቢረ ኃጢአት እንዲታቀቡና
እንዲመለሱ ከማድረግ አኳያ ግን ኃይሉ ብርቱ ነውና። በመኾኑም በቁዔቱ
ዘወትር በእነርሱ ዘንድ ጸንቶ እንዲኖር አስቦ ትምህርቱን በዚህ አሳረገ።
ስለዚህ እነዚህን ኹሉ ነገሮች ን ያለውንና ሊመጣ ያለውን - በማወቅ ፍሬ
ቢስ ለኾነ ነገርና እንዲሁ በከንቱ ድካም እንዳንደክም፥ ይልቁንስ በዚህ ዓለም
ደኀንነትን በወዲያኛውም ዓለም ክብርን መውረስ እንችል ዘንድ ከገቢረ ኃጢአት
እንራቅ ገቢረ ጽድቅንም እንያዝ። ዛሬም ዘወትርም ለዘለዓለሙ ክብርና ጌትነት
የባሕርይ ገንዘቡ የሚኾን ጌታችን ኢየሱስ ክርስቶስ በቸርነቱና ሰውን በመውደዱ
ኹላችንም ለዚህ የበቃን ያድርገን፥ አሜን!
ስለ ኹሉም ነገር እግዚአብሔር ይመስገንll
