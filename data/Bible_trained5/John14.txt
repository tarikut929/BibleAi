ንባብ-ልባችሁ አይታወክ በእግዚአብሔር እመኑ በእኔም ደግሞ እመኑ።
በአባቴ ቤት ብዙ መኖሪያ አለ" እንዲህስ ባይሆን ባልኋችሁ ነበር ስፍራ
አዘጋጅላችሁ ዘንድ እሄዳለሁና ሄጄም ስፍራ ባዘጋጅላችሁ እኔ ባለሁበት እናንተ
ደግሞ እንድትሆኑ ሁለተኛ እመጣለሁ ወደእኔም እወስዳችኋለሁ። ወደምሄድበትም
ታውቃላችሁ መንገዱንም ታውቃላችሁ /ቊ1-4/።
ልባችሁ አይታወክ/ቊ1 መታወክ/መረበሽ/ መፍራትና መደንገጥ
ከእምነት ጉድለት የሚመጡ ናቸው። ፍጹም እምነት ደግሞ እነዚህን
የሕሊና
ያጠፋቸዋል። በእግዚኣብሔር የታመነ ሰው _ አይታወክም።
ማዕበልን ጸጥ የሚያደርገው እምነት ነው። እምነት የሌለው ሰው መቼም
ቢሆን አይረጋጋም። ጌታችንም ደቀመዛሙርቱን ልባችሁ እንዳይታወክ
«በእግዚአብሔር እመኑ በእኔም ደግሞ እመኑ» ማለቱ- የልባቸውን ሁከት በእምነት
ማራቅ እንደሚቻላቸው ሲነግራቸው ነው።
በአባቴ ቤት ብዙ መኖሪያ አለ/ቊ2 የአባቱ የእግዚአብሔር ቤት
መንግሥተ ሰማያት ናት። «ብዙ መኖሪያ»ማለት ብዙ መንግሥተ ሰማያት
ማለት አይደለም:: መንግሥተ ሰማያት አንዲት ናትና።ነገር ግን መንግሥተ
ሰማያት ኣንዲት ብትሆንም የሚወርሷት ጻድቃን በየመአርጋቸው ነው
የሚቀመጡት። በከፍተኛ መአርግ፣ በመካከለኛ መአርግና በዝቅተኛ መአርግ።
መአርግ ማለት የጻድቃን የክብር ደረጃቸው ነው። ጻድቃን በመንግሥተ
ሰማያት በክብር እንደሚበላለጡ መጻሕፍት ተናግረዋል። መኖሪያ ማለቱም
ቤት በዚህ ዓለም መኖሪያ እንደሆነ ሁሉ መንግሥተ ሰማያትም የዘለዓለም
መኖሪያ ናትና። ሐዋርያው
የግእዝ በግእዝ ትርጓሜን የተረጐሙ ሊቃውንት አባቶቻችንም ብዙ
መኖሪያ የሚለውን ሲተረጕሙ «ዝኒ በእንተ ተድላ ዓለም ዘድልው ለጻድቃን
በበመዐርጊሆሙ (ይህም ለጻድቃን በየመዐርጋቸው የተዘጋጀ የወዲያኛው
ዓለም ክብር ነው» ብለው ተርጕመዋል።
አንድምታው ትርጓሜያችን ደግሞ መንግሥተ ሰማያት በተለያዩ
መንፈሳውያን ሥራዎች እንደምትወረስ ሲገልጽ «በአባቴ ቤት በዚህ ዓለም
ብዙ ትሩፋተ ሥጋ ትሩፋተ ነፍስ አለ። በአባቴም ቤት በወንጌል ብዙ
ተዋልጦተገድል አለና» ይላል። ትሩፋት ማለት በሕገ ወንጌል ከታዘዘው በላይ
አብልጦ መሥራት ሲሆን ተዋልጦተ ገድል ማለት ደግሞ የተለያየ የገድል አይነት
ማለት ነው። እንደ አንድምታው አተረጓጐም «ብዙ መኖሪያ አለ ማለት መንግሥተ
ሰማያት በብዙ የጽድቅ ሥራዎችና በብዙ የገድል አይነቶች ትወረሳለች ማለት ነው
ስፍራ አዘጋጅላችሁ ዘንድ እሄዳለሁና/ቊ2 ስፍራ የተባለች ቅድመ
ዓለም የተዘጋጀች ጻድቃን የሚወርሷት መንግሥተ ሰማያት ናት።ጌታችን
ካረገ በኋላ በመንግሥተ ሰማያት ስፍራ የማዘጋጀትን ሥራ እንደማይሠራ
ግልጽ ነው። ምክንያቱም መንግሥተ ሰማያት ዓለም ሳይፈጠር የተዘጋጀች
መሆንዋ ተገልጸአልና /ማቴ 25÷34/ መንግሥተ ሰማያትም ልዩ ዓለም
ናት እንጂ በፎቆችና አስፓልቶቸ የምትሠራ ከተማ አይደለችም።«ስፍራ
አዘጋጅላችሁ ዘንድ እሄዳለሁ» ማለቱ ግን ደቀ መዛሙርቱ ከዚህ ከሚኖሩበት
ዓለም የተለየ ሌላ ዓለም መኖሩን እንዲረዱ ለማድረግ ነው።
አንድም የሰው ልጆች በዚህ ምድር ላይ ደስተኛ ሁነው የሚኖሩት ሰፊ
ቦታና ደረጃውን ጠብቆ የተሠራ ቤት ሲኖራቸው ነው። ጌታችንም ሐዋርያት
በመንግሥተ ሰማያት በፍጹም ደስታ እንደሚኖሩ ለማስረዳት መንግሥተ
ሰማያትን ስፍራ በማለት ገለጣት።
ሁለተኛ እመጣለሁ ወደ እኔም እወስዳችኋለሁ/ቊ3 ዳግም ምጽአቱን
ያመለክታል። መጀመሪያ ሲመጣ መርጧቸዋል። ሁለተኛ ሲመጣ ደግሞ
ለዘለዓለም ከእርሱ ጋር ይኖሩ ዘንድ ይወስዳቸዋል። ሐዋርያው ጳውሎስም
«አብረን መከራ ብንቀበል ከክርስቶስ ጋር አብረን ወራሾች ነን» /ሮሜ
8÷17/ ይላል።
የቶማስ ጥያቄ እና የተሰጠው መልስ
ንባብ፡-ወደ ምሄድበትም ታውቃላችሁ መንገዱንም ታውቃላችሁ።
ቶማስም፡- ጌታ ሆይ ወደምትሄድበት አናውቅም፡ እንዴትስ መንገዱን
እናውቃለን? አለው። ኢየሱስም፡- እኔ መንገድና እውነት ሕይወትም ነኝ
በእኔ በቀር ወደ አብ የሚመጣ የለም። እኔንስ ብታውቁኝ አባቴን ደግሞ ባወቃችሁ
ነበር= ከአሁንም ጀምራችሁ ታውቁታላችሁ አይታችሁትማል አለው/ ቊ 4-7/።
ወደምሄድበትም ታውቃላችሁ መንገዱንም ታውቃላችሁ/ቊ4 ይህን
ቃል ቶማስ ከሚጠይቀው ጥያቄ ጋር ስናነጻጽረው ትክክል አይደለም። ቶማስ
«ጌታ ሆይ ወደ ምትሄድበት አናውቅም እንዴትስ መንገዱን እናውቃለን»
ብሎ ነው የጠየቀው።ጌታችን የምሄድበትን ታውቃላችሁ ካላቸው ቶማስ
እንዴት የምትሄድበትን አናውቅም ይላል ? ነገር ግን በአንዳንድ መጽሐፍ
ተጽፎ የሚገኘው እንደዚህ ነው «የምሄድበትን አታውቁም መንገዱን ግን
ታውቃላችሁ» በ1975 በግዕዝና በአማርኛ የታተመውን ሐዲስ ኪዳን
ይመልከቱ።
ማህበረ ሐዋርያት በአስመራ ከተማ 11981 ዓ.ም በግእዝ ያሳተሙት
ሐዲስ ኪዳንም «ወለሊከሙ ኢተአምሩ ኀበ አሐውር ወፍኖቶሰተአምሩ(እናንተ
የምሄድበትን አታውቁም መንገዱን ግን ታውቃላችሁ»ይላል።ከቶማስ ጥያቄ
ወደአብ Xሄዳለሁ ብሏቸዋልና አብን አታውቁትም ማለቱ ነው።«መንገዱን
ጋር የሚገናኘውም ይኸው ቃል ነው። የምሄድበትን አታውቁም ሲል፡ግን ታውቃላችሁ» ሲልም - «መንገድ ነኝ» ብሏቸዋልና እኔን ታውቁኛላችሁ
የዮሐንስ mንጌሰ +ጕም
ማለቱ ነው።
እኔ መንገድና እውነት ሕይወትም ነኝ/ቊ6
መንገድ- ኢየሱስ ክርስቶስ እኔ መንገድ ነኝ ብሏል። ይህን ቃል
ብዙዎት በተሳሳተ መንገድ ይተረጕሙታል። መንገድ ወደ አንድ ቦታ
የሚያደርስ ነውና ኢየሱስ ክርስቶስም ወደአብ የሚያደርስ ነው ይላሉ።
ኢየሱስ ክርስቶስ ወደ አብ እንደሚያማልድም ማስረጃ ያደርጉታል። ግን
ስሕተት ነው። ወልድ መሄጃ መንገድ ከሆነ አብ አማኞችን ለምን ወደ
ወልድ ይስባቸዋል? «የላከኝ አብ ካልሳበው በቀር ወደ እኔ ሊመጣ የሚችል
የለም» /ም 6÷44/ «አብ የሚሰጠኝ ሁሉ ወደ እኔ ይመጣል» /ም 6÷37፡
65/ ብሏልና።
ደግሞም እግዚአብሔር አብ መንገድ ከተባለው ከኢየሱስ ክርስቶስ
ጋር አለ «እኔ በአብ እንዳለሁ አብም በእኔ እንዳለ አታምንምን?› ቊ 10
ብሏልና። አብ ከመንገዱ ከኢየሱስ ክርስቶስ ጋር ስለሆነ መንገዱ ወደ አብ
መድረሻ ነው ማለት አይቻልም።
ሁለተኛም የሰው ልጆች የሚሄዱት ወደ ሕይወት ለመድረስ ነው።
ጌታችን መንገድ ነኝ ካለ በኋላ ሕይወትም ነኝ ብሏልና መሄጃም መድረሻም
ራሱ ኢየሱስ ክርስቶስ ነው። እኔ መንገድ ነኝ አብ ሕይወት ነው አላለም።
መንገድም ሕይወትም እኔ ነኝ አለን እንጂ። መንገዱ እርሱ ነው። ሕይወትም
እርሱ ነው። ስለሆነም በመንገዱ ወደሌላ አንሄድም።
መንገድ ነኝ ያለበት ምክንያት/ምሥጢር/ እንደሚከተለው ነው።
1ኛ «መንገድ ነኝ» የሚለው ቃል፡-ከባርነት ወደ ነጻነት፣ ከጨለማ
ወደ ብርሃን፣ ከኩነኔ ወደ ጽድቅ፣ ከመከራ ወደ ዕረፍት ከሐሣር ወደ ክብር፣
ከሞት ወደ ሕይወት ከምድራዊ ኑሮ ወደ ሰማያዊ ኑሮከሚያልፈው ዓለም
ወደ ማያልፈው ዓለም የምንሄድበት መሆኑን ያሳያል።
2ኛ መንገድ ነኝ ሲል ከአንድ ቦታ ወደ ሌላ ቦታ የሚኬድበት አስፓልት
ማለት አይደለም። በእግረልቡና በእምነት የምንጓዝበት መንገድ ነው እንጂ።
3ኛም መንገድ የሚለው በሥጋ መገለጡን ነው" በሥጋ ተገልጦ
ባደረጋቸው ተአምራት አምላክነቱን ወደ ማወቅ አድርሶናልና" መንገድ
የሚሰጠው አገልግሎት መንገደኛ የሆነው ሰው በቀጥታ ካሰበው ቦታ እንዲደርስ
0ማድረግ ነው። የጌታችን መገለጥም ከጣዖት ወደጣዖት ሲንከራተት የነበረውን
ሕዝብ በአምልኮተ እግዚአብሔር እንዲቆም አድርጎታል።
4ኛ አንካሶች ሽባዎች የሚሮጡበት መንገድ ነው /ማቴ 9፥18 4፡23-25/ ሳዊሮስ ዘሀገረ ሲኖይን ጌታችን የተናገረውን ሁሉ በተግባc
እንደሚፈጽመው ሲገልጽ «መንገድ እኔ ነኝ ብሏል አንካሳው ከደዌ
ድኖ በመንገድ እየተመላለሰ መስክሮለታል»ይላል /ተረፈ ቄርሎስ በብዕር
የተጻፈውን ይመልከቱ/።
እውነት- ተግባራዊ የሚሆን ማረጋገጫ ያለው ነገር እውነት ነው
ይባላል። የሰው ልጅ ያየውን አይቻለሁ የሰማውን ሰምቻለሁ ካለ እውነተኛ
ይባላል። ኢየሱስ ክርስቶስ እኔ እውነተኛ ነኝ ብሏል። የተናገረው ሁሉ
እውነት ነው። የእግዚአብሔር ልጅ ነኝ ማለቱ የእግዚአብሔር ልጅ ስለሆነ
ነው፣ የዓለም ብርሃን ነኝ ማለቱም የዓለም ብርሃን ስለሆነ ነው «መልካም
እረኛ እኔ ነኝ» ማለቱም መልካም እረኛ /ጠባቂ/ ስለሆነ ነው። ሕይወት ነኝ
ማለቱም ሕይወት ስለሆነ እና የሰው ልጆችንም ሕያዋን ስለ አደረገ ነው።
ነኝ ያለውን ሁሉ ሆኖአል። ስለሆነም እውነት ነው።
ሕይወት- ኢየሱስ ክርስቶስ ሕይወት እኔ ነኝ» ሲል ሥጋዊውን ሕይወት፣
መንፈሳዊውን ሕይወት፣ ጊዜያዊውን ሕይወት፣ ዘላለማዊውን ሕይወት የምሰጥ
እኔ ነኝ ማለቱ ነው።
ሕይወት፡-ሥጋዊ ሕይወትና መንፈሳዊ ሕይወት ተብሎ በሁለት
ይከፈላል።1ኛግዙፉን አካል የሚያንቀሳቅስ ሕይወት ሁሉ ሥጋዊ ወይም
እንስሳዊ ሕይወት ይባላል። በሥጋዊ ምግብ የሚንቀሳቀስ፣ ምግብ ሲቆም
የሚቆም፣ በደም የሚንቀሳቀስ ሕይወት ሥጋዊ ነው /ዘፍ 6÷17 ዘጸ 1÷14
ዘሌ 17÷11/። ጊዜያዊ የተባለውም ከሞት በሏላ ስለማይቀጥል ነው።
88
2ኛ መንፈሳዊ ሕይወት፡- በእምነት በእግዚአብሔር ቃል የሚገነባ
ሕይወት ነው /ቆላ 3÷3 ማቴ 4÷4 ሮሜ 8÷6/ መንፈሳዊ ሕይወት በሥጋዊ
ሞት አይሸነፍም። ጌታችን የሚያምንብኝ ቢሞት ዕንኳ ሕያው ይሆናል
የሚያምንብኝ ሁሉ ለዘለዓለም አይሞትም» /ዮሐ11፥26/ ብሏልና።
ለመቃወም
በእኔ በቀር ወደ አብ የሚመጣ የለም/ቊ6
ተቃዋሚዎች የቅዱሳንን አማላጅነት
ይጠቅሱታል። ጥቅሱ ግን ከተቃውሞአቸው ጋር አይገናኝም። ጌታችን
ይህን ጥቅስ
«በእኔ በቀር ወደ አብ የሚመጣ የለም» ሲል- በእኔ ሳያምን በአብ ማመን
የሚቻለው የለም፣ እኔን ሳይቀበል ኣብን የሚቀበል የለም፣ እኔን ሳያከብር
አብን የሚያከብር የለም ማለቱ ነው እንጂ በእኔ በቀር በሌሎች ቅዱሳን ወደ
አብ የሚመጣ የለም ማለቱ አይደለም። እዚህ ላይ ስለሐዋርያት ወይም ስለ
ሌሎች ቅዱሳን አልተናገረም።
ጌታችን መድኃኒታችን ኢየሱስ ክርስቶስ ይህን ቃል የተናገረው
በእግዚአብሔር አብ ብቻ አምነን እንድናለን የሚሉትን የአይሁድን አመለካከት
በመቃወም ነው። በእኔ ሳታምኑ (አብ ብቻ ማመን አይቻላችሁም ሲላቸው
ነው። ወልድን ክዶ አብን ኣምኖ መጽደቅ አይቻልምና። በወልድ የማያምን
ሁሉ በአብም አያምንምና።
በእኔ በቀር ወደ አብ የሚመጣ የለም የሚለው ቃል ከሚከተለት ጥቅሶች
ጋር ተመሳሳይ ነው።ጥቅሶቹ- «ወልድን የሚክድ ሁሉ አብ እንኳ የለውም
በወልድ የሚታመን አብ ደግሞ አለው» /1ኛ ዮሐ 2፡23/ «ከአብ በቀር
ወልድን የሚያውቅ የለም። ከወልድም በቀር ወልድም ሊገልጥለት ከሚፈቅድ
በቀር አብን የሚያውቅ የለም» /ማቴ 11፥27/ «ወልድን የማያከብር የላከውን
አብን አያከብርም» /ዮሐ 5፥23/ እነዚህ ጥቅሶች አብን ከወልድ ወልድንም
ከአብ መለየት እንደማይቻል የሚያስረዱ ናቸው።
የግእዝ በግእዝ ትርጓሜ ወንጌልም«በእኔ በቀር ወደ አብ የሚመጣ
የለም» ማለት፡- እኔን ከሚያውቅ ሰው በቀር አብን ማንም አያውቀውም
ማለት ነው» ይላል።
አንድምታው ትጓሜያችንም በእኔ በቀር የሚለውን ሲያብራራ፡- ክብረ
ሥጋ ክብረ ነፍስን የሚያከብር ወልድ እንደሆነ ወልድ ያላከበረው ግን በአብ
መክበር እንደማይችል ይገልጻል።
እኔንስ ብታውቁኝ አባቴን ደግሞ ባወቃችሁ ነበር/ቊ7
እኔ የአብ ልጅ እንደሆንሁ ብታምኑ አብም የእኔ አባት እንደሆነ
ታምኑ ነበር ማለቱ ነው።
አንድም በሥጋዊ ባሕርይ ብታውቁኝ በአምላካዊ ባሕርይ አታውቁኝም
ሲል ነው።አንድም ከድንግል ማርያም ያለ አባት መወለዴን ብታውቁ ኖሮ
ዓለም ሳይፈጠር ከአብ ያለ እናት መወለዴን ታውቁ ነበር ሲላቸው ነው።
ከአሁንም ጀምራችሁ ታውቁታላችሁ/ቊ7 የግእዝ በግእዝ ትርጓሜ
«ከአሁንም ጀምራችሁ ታውቁታላችሁ ማለቱ ከጥቂት ጊዜ በኋላ መንፈስ
ቅዱስ ስለሚወርድላቸውና ምሥጢር ስለሚገልጽላቸው ነው»
_ ይላል።
ሐዋርያት የአብንና የወልድን መለኮታዊ አንድነት የተረዱት መንፈስ ቅዱስ
ከወረደላቸው በኋላ ነውና።
የፊልጶስ ጥያቄ እና የተሰጠው መልስ
ንባብ፡- ፊልጶስ፡- ጌታ ሆይ አብን አሳየንና ይበቃናል አለው። ኢየሱስም
አለው፡- አንተ ፊልጶስ ይህን ያህል ዘመን ከእናንተ ጋር ስኖር አታውቀኝምን? እኔን
ያየ አብን አይቶአል። እንዴትስ አንተ፡- አብን አሳየን ትላለህ? እኔ በአብ እንዳለሁ
አብም በእኔ እንዳለ አታምንምን? እኔ የምነግራችሁን ቃል ከራሴ አልናገረውም።
ነገር ግን በእኔ የሚኖረው አብ እርሱ ሥራውን ይሠራል። እኔ በአብ እንዳለሁ
ኣብም በእኔ እንዳለ እመኑኝ። ባይሆንስ ስለራሱ ስለ ሥራው እመኑኝ /ቊ 8-11/።
አብን አሳየንና ይበቃናል/ቊ8 መድኃኒታችን ኢየሱስ ክርስቶስ ስለ
አብ ብዙ ጊዜ አስተምሯል። አሁን ፊልጶስ ስለ አብ የሰማነው ይበቃናል
እያለ ነው። ብዙ ጊዜ የሰማውን አንድ ቀን ማየት ፈልጓል። አብ ምን
እንደሚያህልና ምን እንደሚመስል ማየት ናፍቆታል። አብ እንደ ወልድ
በግዙፍ ሥጋ የሚገለጥ መስሎት ነው። አብ በአካል ልዩ ቢሆንም በአምላክነቱ
ከወልድ ጋር መኖሩን ገና ያልተረዳው ፊልጶሰ አብን ለማየት ያቀረበው
ጥያቄ አለማወቁን ገለጸበት። ይህ ጥያቄ በፊልጶስ አንደበት ይገለጽ እንጂ
የሁሉም ደቀመዛሙርት ጥያቄ ነው። ጌታችንም መልስ ሲሰጥ «Xኔ በአብ
እንዳለሁ አብም በእኔ እንዳለ እመኑኝ» በማለት ለሁሉም መለሰላቸው እንጂ
ለፊልጶስ ብቻ አልመለሰም። መልሱን ለሁሉም መስጠቱ ጥያቄው የሁሉም
ደቀ መዛሙርት ጥያቄ መሆኑን ያሳያል።
ይህን ያህል ዘመን ከእናንተ ጋር ስኖር አታውቀኝምን?ቊ9
ፊልጶስ ኢየሱስ ክርስቶስን ቢከተልም እውነተኛ ማንነቱን ግን አያውቅም
ነበር” ሰብአዊ ገጽታውን እንጂ መለኮታዊ ገጽታውን /ባሕርዩን/ በዓይነ
ሕሊናው ተመልክቶት አያውቅም ነበር። እያየው አይመለከተውም፣ እያወቀው
አያውቀውም። አምላካዊ ሥራውን ያደንቃል አምላካዊ ሕልውናውን ግን
አያውቅም። የአብ ልጅ መሆኑን ያውቃል ከአብ ጋር ያለመለየት እንደሚኖር
ግን አልተረዳም# «አታውቀኝምን?»ማለቱ፡- የአብ ሥልጣን የእኔ ሥልጣን፣
የአብ አምላክነት የእኔ አምላክነት፣ የአብ መንግሥት የእኔ መንግሥት፣ የአብ
አምላካዊ ክህሎት የእኔ ክህሎት መሆኑን ለምን አላወቅህም ሲለው ነው።
የግእዝ በግእዝ ትርጓሜ ወንጌል «ፊልጶስ ወልድን በአምላክነቱ አውቆት
ቢሆን ኖሮ አብን አሳየን ብሎ አይጠይቀውም ነበር" አብና ወልድ አንድ ናቸውና
ወልድን በትክክል ቢያውቀው ኖሮ አብንም ያውቀው ነበር» ይላል
እኔን ያየ አብን አይቶአል/ቊ9
አብ በግዙፍ አካል፣ በሥጋዊ አካል ይታያል ማለት አይደለም። ከእኔ ጋር
እኔን ያየ አብን አይቷል ማለት
አንድ ሆኖ በሚያደርገው ተhምር አምላክነቱን ይገልጣል ማለት ነው እንጂ።
እኔ የምሠራው ሥራ፣ የማደርገው ተአምር፣ የማስተምረው ትምህርት ሁሉ
የአብ ነው ማለቱ ነው። የዕውራንን ዓይን የማበራበት ሥልጣን፣ ጎባጣውን
የማቀናበት
ሽባዎችን
ሽባዎችን የምፈውስበት
የማወጣበት ሥልጣን፣ ሙታንን የማነሣበት ሥልጣን የአብም ሥልጣን
የምፈውስበት ሥልጣን አጋንንትን
ነው ማለቱ ነው። አብ በአካል ባይታይም፣ ባይገለጥም በአምላካዊ ሥራው፣
በተአምራቱ፣ በአምላካዊ ሥልጣኑ ታይቷል፣ ተገልጧል ማለት ነው" ሥልጣን፣
የግእዝ በግእዝ ትርጓሜ ወንጌል ላይ አንድ ተርጓሚ እኔን ያየ አብን
አይቷል» የሚለውን ሲተረጕም «እኔን ያወቀ አብንም ያውቀዋል ማለቱ
ነው። ዳግመኛም የእኔን ሥራ ያየ የአብን ሥራ አይቷል ከሥራውም ይማራል
በዚህም ባሕርያችን አንድ መሆኑ ይታወቃል ሲል ነው ብሏል።
እኔ በአብ እንዳለሁ አብም በእኔ እንዳለ አታምንምን ?ቊ10
ይህ ትምህርት ለፊልጶስም ሆነ ለጓደኞቹ ለሐዋርያት አዲስ ትምህርት
። በሥጋዊ ዓይናቸው የሚያዩት ወልድ በሥጋዊ ዓይናቸው ከማያዩት
አብ ጋር ነኝ አብም አይታይም ከእኔ አይለይም የሚለውን ትምህርት
ለመጀመሪያ ጊዜ መስማታቸው ነው። ከኢየሱስ ክርስቶስ በፊት ይህን
ትምህርት ያስተማረ መምህር አልነበረም። እኔ በአብ ኣለሁ አብም በእኔ አለ
ብሎ ራሱን ከእግዚአብሔር ጋር ያስተካከለ ነቢይ የለም። ሐዋርያት ኣዲስ
ነገር ነው የሰሙት። ያውም ድንቅ ምሥጢር፣ ፈጣሪ ብቻ የሚያውቀው
ምሥጢር። የወልድን ከአብ ጋር መኖር፣ የአብም ከወልድ ጋር መኖር
የእግዚአብሔርን አምላካዊ ተግባር በማድነቅ የሚታመን እንጂ የሚታይና
የሚመረመር አይደለም። ጌታችንም ፊልጶስን «አታምንምን?> አለው
እንጂ አትመረምርምን? _ አላለውም። በመመርመር፣ በጥልቅ ዕውቀት
የእግዚአብሔር ምሥጢር አይታወቅምና።
እኔ የምነግራችሁን ቃል ከራሴ አልናገረውም ነገር ግን በእኔ የሚኖረው
አብ እርሱ ሥራውን ይሠራል/ቊ10 ከራሴ አልናገርም ማለት የእኔ ብቻ
ቃል አይደለም የአብም ቃል ነው እንጂ ማለቱ ነው። እኔ የነገርኋችሁን ቃል
አብ ነግሮአችኋል፣ እኔ ያስተማርኋችሁን ትምህርት አብ አስተምሯችኋል፣
እኔ ያደረግሁላችሁን ተአምር አብ አድርጎላችኋል፣ እኔ የገለጽሁላችሁን
ምሥጢር አብ ገልጸላችኋል ሲላቸው ነው።
የግእዝ በግእዝ ትርጓሜ ወንጌልን የተረጐሙ ሊቃውንት «የእኔ
ባሕርይና የአባቴ ባሕርይ አንድ ነው፣ ፈቃዳችንም አንድ ነው፣ ሥራችንም
አንድ ነው፣ ትእዛዛችንም አንድ ነው ይህን ካላመንህ ግን የምናገራቸውን
ቃላት ከእኔ ከራሴ ብቻ እንዳልሆኑ አስተውል፣ ከእኔ ጋር በአንድነት የሚኖር
አብ ያደርጋቸዋል እንጂ በዚህም ባሕርያችን አንድ መሆኑ ይታወቃል አለው
ፊልጶስን» ብለው ተርጕመዋል።
ተከታዮቹ እርሱ የሚያደርገውን ማድረግ እንደሚችሉ
ንባብ- እውነት እውነት እላችኋለሁ በእኔ የሚያምን እኔ የማደርገውን ሥራ
እርሱ ደግሞ ያደርጋል። ከዚህም የሚበልጥ ያደርጋል እኔ ወደ አብ እሄዳለሁና አብም
ስለ ወልድ እንዲከብር በስሜ የምትለምኑትን ሁሉ አደርገዋለሁ። ማናቸውንም ነገር
በስሜ ብትለምኑ እኔ አደርገዋለሁ /ቊ12-14
በእኔ የሚያምን እኔ የማደርገውን ሥራ እርሱ ደግሞ ያደርጋል/ቊ12
በማርቆስ ወንጌል የተመዘገበው የዚህ ቃል ተመሳሳይ ነው «ያመኑትንም
እነዚህ ምልክቶች ይከተሉአቸዋል በስሜ አጋንንትን ያወጣሉ በአዲስ ቋንቋ
ይናገራሉ እባቦችን ይይዛሉ የሚድልም ነገር ቢጠጡ አይጎዳቸውም
እጃቸውን በድውዮች ላይ ይጭናለ እነርሱም ይድናሉ» /ማር 16÷16-18/
ከሚለው ር ይመሳሰላል።
ያለጥርጣሬ የኢየሱስ ክርስቶስን አምላክነት የሚያምን ሰው
ጸጋ እግዚአብሔርን ይጎናጸፋል። የኢየሱስ ክርስቶስ አምላካዊ ሥልጣን
በጸጋ ለተከታዮቹ፣ ለአገልጋዮቹ ይሰጣል። ኢየሱስ ክርስቶስ ያደረጋቸውን
ተአምራት ሁሉ ተከታዮቹ ያደርጋሉ። ጌታችን አምላካችን መድኃኒታችን
ኢየሱስ ክርስቶስ ካረገ በኋላ ሐዋርያት ብዙ ምልክቶችን /ተአምራትን/ እና
ድንቅ ነገሮችን ሲያደርጉ ነበር። «በሐዋርያትም እጅ ብዙ ድንቅና ምልክት
ተደረገ» /የሐዋ 2÷43 5÷12/ እንዲል።
ተመሳሳይ ከሆኑት ከጌታችንና ከሐዋርያት ተአምራት ጥቂቶቹን
እንመልከት:- ከአሥራ ሁለት ዓመት ጀምሮ ደም የሚፈሳት ሴት የጌታችንን
የልብሱን ጫፍ በመዳሰስ ተፈወሰች /ማቴ 9÷20-22 ሉቃ 8÷44/# የልብሱን
ጫፍ የዳሰሱ በሽተኞች ሁሉ ይድኑ ነበር /ማቴ 14÷36 ማር 6÷56/። ቅዱስ
ጳውሎስም በልብሱ በሽተኞችን ይፈውስ ነበር፣ አጋንንትንም ያስወጣ ነበር /
የሐዋ 19÷11/።
ጌታችን የጴጥሮስን አማት እጇን በመዳሰስ ፈውሷታል እጇንም ይዞ
አስነሥቷታል /ማቴ 8÷14፡15 ማር 1÷29-31 ሉቃ 4÷38-41/። ቅዱስ
ጴጥሮስም ከእናቱ ማህፀን ጀምሮ አንካሳ የነበረውን ሰው በጌታችን በኢየሱስ
ክርስቶስ ስም ፈውሶ በቀኝ እጁ ይዞ አስነሥቶታል /የሐዋ 3÷1-7/።
ጌታችን መድኃኒታችን ኢየሱስ ክርስቶስ ብዙ አጋንንትን ከሰዎች
አስወጥቷል/ማር1÷21-28፡5÷1-20፡7÷24-30፡9÷17-25/#
በጌታችን በኢየሱስ ክርስቶስ ስም አጋንንት ተገዝተውላቸዋል /ሉቃ 10÷17ለሐዋርያትም
19/። ቅዱስ ጳውሎስም ርኩሳን መናፍስትን በቃሉ እየገሠጸ ያስወጣ ነበር /
የሐዋ 16÷16-18/።
ጌታችን መድኃኒታችን ኢየሱስ ክርስቶስ ብዙ ሙታንን አስነሥቷል
/ማር5÷21-42 ሉቃ 7÷11-17 ዮሐ 11÷1-44/። ሐዋርያትም ሙታንን
አስነሥተዋል። ቅዱስ ጴጥሮስ ጣቢታን/ዶርቃን/ አስነሥቷታል /የሐዋ
9÷36-43/። ቅዱስ ጳውሎስም ከሦስተኛው ደርብ/ፎቅ/ ወድቆ የሞተውን
አውጢቂስ የተባለውን ሰው አስነሥቶታል /የሐዋ 20÷9-12/።
ጌታችን መድኃኒታችን ኢየሱስ ክርስቶስ ያደረጋቸውን ድንቅ ነገሮች
ሐዋርያቱ አድርገዋል።ስለሆነም «በእኔ የሚያምን እኔ የማደርገውን ሥራ
እርሱ ደግሞ ያደርጋል» ብሎ የተናገረው የጌታችን ቃል ተፈጽሞአል።
ዚህም የሚበልጥ ያደርጋል/ቊ12 የክርስቶስ ተከታዮች አማኞች
ኢስ ክርስቶስ ካደረገው የበለጠ ተአምር ያደርለ ማለት አይደለም።
_ለማኖት ተእምር የማድረጉን ሥልጣን የሚሰጣቸ ኢየሱስ ክርስቶስ
ና# ከዚህም የሚበልጥ ያደርጋል ማለት ግን- ጌታችን ካደረጋቸው
ተእምራት የሚበዙ ተአምራት በአማኞች በሐዋርያት ሥልጣን ይደረጋሉ
የአንድምታ ትርጓሜያችን ተርጓምያን ሊቃውንትም “እርሱ ሦስት
ዓመት ከሦስት ወር ነው ተአምራትን ያደረገ እነሱ ብዙ ዘመን ሲኖሩ ብዙ
ተ&ምራትን ያደርጋሉና» ብለው አብራርተዋል።
ጌታችን ተገልጦ ወንጌልን የሰበከበትና ተአምር ያደረገበት ጊዜ ሦስት
ዓመት ከሦስት ወር ብቻ ነው። ሐዋርያት ግን ብዙ ዓመቶችን ቆይተው
ንጌልን ስለሰበኩ ጌታችን ካደረጋቸው ተአምራት የሚበዙ ተአምራትን
ያደርጋሉ ማለት ነው።
ሁለተኛም ጌታችን ወንጌልን የሰበከውና ተአምር ያደረገው በኢየሩሳሌም
ብቻ ነው። ሐዋርያት ግን ሁሉንም ዓለም ዙረው አስተምረዋል። ብዙ አሕዛብን
አሳምነዋል። በብዙ ቦታዎች ብዙ ተአምራትን አድርገዋል። ስለዚህ «ከዚህም
የሚበልጥ ያደርጋል» የሚለው ቃል፡- ሐዋርያት በብዙ ዘመን፣ በብዙ አገሮች
ብዙ ተአምራትን የሚያደርጉ መሆናቸውን ያመለክታል።
እኔ ወደ አብ እሄዳለሁና/ቊ12 ወደ አብ መሄድ ዕርገቱን ያመለክታል።
ለደቀ መዛሙርቱ ተአምራት የማድረግ ሥልጣን የሰጣቸው እርሱ ወደ አብ
ስለሚሄድ ነው «እኔ ወደ አብ እሄዳለሁ»ማለቱ ከዚህ በኋላ በአካለ ሥጋ ተገልጬ አላ
ስተምርም፣ ተአምራት አላደርግም ለማለት ነው እንጂ በአምላካዊ ሥራውስ
ከሐዋርያት አልተለየም «እነሆም እኔ እስከ ዓለም ፍጻሜ ድረስ ሁልጊዜ
ከአናንተ ጋር ነኝ» /ማቴ 28፥20/ ብሏልና።
አብም ስለ ወልድ እንዲከበር/ቊ13 አብን የገለጠ ወልድ ነው።
ወልድ ብዙ የአምላክነት ሥራዎችን ሲሠራ ታይቷልı ተገልጧል። «እኔን
ያየ አብን አይቷል» በማለቱ ደግሞ አብን ገለጠው። ወልድ የዕውራንን ዓይን
ስለ አበራ፣ ወልድ ጎባጣውን ስለ አቀና ወልድ ሕብስት ስለ አበረከተ፡ ወልድ
ታንን ስለ ስነሣ አብ ይከበራል። ወልድ የሚሠራቸውን ሥራዎች አብ
እንደሚሠራቸው ወልድ ራሱ እንዲህ ሲል መስክሮአልና «እኔ የምነግራችሁን
ቃል ከራሴ አልናገረውም ነገር ግን በእኔ የሚኖረው አብ እርሱ ሥራውን
ይሠራል» /ዮሐ 14÷10/ አብ ስለ ወልድ ይከበራል ማለት- አብ በአካል
ሳይገለጥ በወልድ ሆኖ የሚሠራውን ሥራ ወልድ ተገልጦ ስለ ሠራው በወልድ
መገለጥ አብ ይከበራል፣ የአብ ሥራ በወልድ ይገለጣል ማለት ነው። አምላካዊ
ሥራን በመሥራት አብና ወልድ አይለያዩምና።
የግእዝ በግእዝ ትርጓሜ ወንጌልም እስመ ዘይትከት እምግብረ
ወልድ ይሴባሕ ወይትእኰት እግአብሔር አብ እስመ አሐዱ ውእብ
ህላዌሆሙ" -ወልድ በሠራው ሥራ እግዚአብሔር አብ ተገልጦ ይመሰናል"
ባሕርያቸው አንድ ነውና» ይላል"
ስለዚህ የወልድ ሥራ የአብ ሥራ ነ የወልድ መገለጥ የአብ መገለጥ
ነው የወልድ መከበር የአብ መከበር ነው" ለምን? ከተባለ ባሕርያቸው
አንድ ስለሆነ ነው"
በስሜ የምትለምኑትን ሁሉ አደርገዋለሁ/ቊ13
ጌታችን ስሜ
የሚለው/ክርስቶስ/ የሚለውን የሥጋዌ ስሙን ነው። ይህ ስም ሰውነቱንና
አምላክነቱን ምድራዊነቱንና ሰማያዊነቱን፣ ፍጹም ሰው ፍጹም አምላክ
መሆኑን የሚገልጥ ስም ነው።ዮሐንስም ወንጌል የተጻፈበትን ምክንያት
ሲገልጽ «ነገር ግን ኢየሱስ እርሱ ክርስቶስ የእግዚአብሔር ልጅ እንደሆነ
ታምኑ ዘንድ አምናችሁም በስሙ ሕይወት ይሆንላችሁ ዘንድ ይህ ተጽፎኣል
ብሏል /ዮሐ 20÷31/ ቅዱስ ጳውሎስም ከመላእክት ይልቅ እጅግ የሚበልጥ
ስምን በወረሰ መጠን እንዲሁ ከእነርሱ አብዝቶ ይበልጣል ብሎ የተናገረው
ክርስቶስ የሚለውን ስም ነው
ጌታችን ደቀመዛሙርቱን «እኔ ማን እንደሆንሁ ትላላችሁ» ብሎ
በጠየቃቸው ጊዜ ጴጥሮስ «አንተ ክርስቶስ የሕያው እግዚአብሔር ልጅ ነህ»
ብሎ ስለመለሰለት ጌታችን «የዮና ልጅ ስምዖን ሆይ በሰማያት ያለው አባቴ
እንጂ ሥጋና ደም ይህን አልገለጠልህምና ብፁዕ ነህ» ብሎታል/ማቴ 16÷1517 ማር 8÷29/። ጴጥሮስ የተመሰገነው የሕያው እግዚአብሔር ልጅ ክርስቶስ
ነህ በማለቱ ነው። ሁለተኛም ቅዱስ ጴጥሮስ «እኛስ አንተ ክርስቶስ የሕያው
እግዚአብሔር ልጅ እንደ ሆንህ አምነናል አውቀናልም» /ዮሐ 6÷69/ ብሏል።
አይሁድ ግን ክርስቶስ የሚለውን ስም ይቃወሙት ነበር። ጌታችንን፡
- ክርስቶስ ነው ብሎ የሚመሰክረውን ሰውም ከምኩራባቸው እንዲያስወጡት
ተስማምተው ነበር /ዮሐ 9÷22/። ጌታችንንም እኔ ክርስቶስ ነኝ በማለቱ
ከሠውታል /ሉቃ 23÷2/። ጌታችን መድኃኒታችን ኢየሱስ ክርስቶስ በአይሁድ
ጭፍሮች ተይዞ በሚሰቀልበት ጊዜም «በእግዚአብሔር የተመረጠው ክርስቶስ
ከሆነ ራሱን ያድን እያሉ ያፌዙበት ነበር /ሉቃ 23÷35/# በአይሁድ መካከልም
መለያየት የተፈጠረው ጌታችንን ክርስቶስ ነው በማለትና አይደለም በማለት
ነበር። ክርስቶስ ነው ብለው የተቀበሉት አማኞች ሲሆኑ ያልተቀበሉት ደግሞ
ከሃዲዎች ተብለዋል ሆነዋል።
እንደ ቅዱስ ጴጥሮስ የሕያው እግዚአብሔር ልጅ ክርስቶስ ሆይ ስማኝ
ብሎ የሚጸልይ ሁሉ ጸሎቱ ይሰማለታል።
ቅዱስ ጴጥሮስ ከእናቱ ማሕፀን ጀምሮ አንካሳ የነበረውን ሰው
«በናዝሬቱ በኢየሱስ ክርስቶስ ስም ተነሣ ተመላለስ» በማለት ፈውሶታል /
fሐዋ 3÷6/ የሕያው የኢየሱስ ክርስቶስ ስም እንደፈወሰውም ሲመሰክር
«በስሙም በማመን ይሀን የምታዩትንና የምታውቁትን የእርሱ ስም አጸናው”
ብሏል /የሐዋ 3÷16፡5÷28፡40/። ቅዱስ ጳውሎስም የሟርተኝነት መንፈስ
የነበረባትን ሴት ባገኘ ጊዜ «ከእርሷ እንድትወጣ በኢየሱስ ክርስቶስ ስም
አዝሃለሁ»ብሎ ርኩሱን መንፈስ አስወጥቶታል /የሐዋ 16÷16-18/። እነዚህ
ጥቅሶች ጌታችን «በስሜ የምትለምኑትን ሁሉ አደርገዋለሁ» በማለት ለደቀ
መዛሙርቱ የተናገረው ቃል እንደ ተፈጸመ ያስረዱናል።
ንባብ፡- ብትወዱኝ ትእዛዜን ጠብቁ። እኔም አብን እለምናለሁ ለዘለዓለምም
ከእናንተ ጋር እንዲኖር ሌላ ኣጽናኝ ይሰጣችኋል እርሱም ዓለም የማያየውና
የማያውቀው ስለሆነ ሊቀበለው የማይቻለው የእውነት መንፈስ ነው። ነገር ግን
ከእናንተ ዘንድ ስለሚኖር በውስጣችሁም ስለሚሆን እናንተ ታውቃላችሁ /ቊ 1517/::
እኔም አብን እለምናለሁ/ቊ15 አብ አጽናኙን ለሐዋርያት እንዲሰጥ
ወልድ መለመን/ መጸለይ ያስፈልገዋል? ወይስ አያስፈልገውም? የሚል ጥያቄ
ከተነሣ መልሱ አያስፈልገውም የሚል ነው። ካላስፈለገው ለምን እለምናለሁ
አለ?ከተባለ መልሱ የሚከተለው ነው። ጌታችን «አብን እለምናለሁ» ማለቱ፡
- ጸሎትን ልመናን ለደቀ መዛሙርቱ ለማስተማር ነው። ጸልዩ ለምኑ ብሎ
ማስተማር ብቻ በቂ አይደለም። እጸልያለሁ እለምናለሁ ማለት ግን የጸሎትን፣
የልመናን ጠቃሚነት በሐዋርያት አእምሮ ለመቅረጽ የተሻለ የማስተማር
ስልት ነው።
ጌታችን ብዙ ጊዜ ለደቀ መዛሙርቱ እጅግ በጣም ጥሩ የሆኑ
መልእክቶችን የሚያስተላልፍባቸው ምክንያቶችን ይፈልጋል። የሚከተሉትን
ሦስት የማስተማርያ ምክንያቶች እንመልከት
1ኛ ከቢታንያ ሲመለስ በተራበ ጊዜ በለስ የሚያፈራበት ጊዜ
አለመሆኑንና በበለሷም ፍሬ አለመኖሩን እያወቀ ወደ በለሷ ሄዷል። ጌታችን
ወደ በለሷ የሄደበት ወራት በለስ የሚያፈራበት ወራት አለመሆኑን ማርቆስ
ገልጸ ጽፏልና /ማር 11÷12፡13/። ጌታችን ወደ በለሷ የሄደው የበለስ ፍሬ
ፈልጎ አይደለም «ለዘለዓለም ፍሬ አይገኝብሽ» ብሎ በረገማት ጊዜ በለሷ
ስትደርቅ ተአምራቱን በደቀ መዛሙርቱ ፊት ለመግለጽ ነው እንጂ /ማቴ
21÷18-22 ማር 11÷12-24/።
2ኛ ለእስራኤላውያን ከአለት ላይ ውኃን ያፈለቀ አምላክ ሲሆን
ከሳምራዊቷ ሴት ውኃ ለምኗል /ዮሐ 4÷7-10/ እርሱ የሕይወት ውኃ
መሆኑን ሊገልጽላት ስለፈለገ ነው እንጂ ውኃ ፈልጎ አልነበረም። ምክንያቱም
«ውኃ አጠጪኝ የሚልሽ ማን መሆኑንስ ብታውቂ አንቺ ትለምኚው ነባርሽ
የሕይወትም ውኃ ይሰጥሽ ነበር» ብሏታል።
3ኛ ጌታችን ከሞተና ከተነሣ በኋላ ምድራዊውን ምግብ አልፈለገም
ሞትን ድል አድርጎ ከተነሣ በኋላ 40 ቀን በምድር ላይ ቆይቷል።ሠላሳ
ዘጠኙን ቀን ምንም ምግብ አልቀመሰም። አንድ ቀን ግን በደቀመዛሙርቱ
ፊት የተጠበሰ አሣ እና የማር ወለላ በልቷል/ /ሉቃ 24÷41-43/ ከትንሣኤ
በኋላ ምድራዊው ምግብ አስፈልጎት ሳይሆን ሥጋው ሞትን ድል አድርጎ
እንደተነሣ ለደቀመዛሙርቱ ለመግለጽ፣ ለማስረዳት ነው። ከሞት በፊት
ከእናንተ ጋር ስበላ ስጠጣ የነበርሁት ክርስቶስ ነኝ እወቁኝ ለማለት በፊታቸው
በላ።እዚህም ላይ አብን መለመን ሳያስፈልገው አብን እለምናለሁ ማለቱ
ደቀመዛሙርቱን ለልመና፣ ለጸሎት ለማትጋት ነው።
በዚህ ምዕራፍ ላይ ወልድ አብን እንደሚለምንና አብ አጽናኙን መንፈስ
ቅዱስን ለሐዋርያት እንደሚሰጥ ቢገለጽም ምዕራፍ /16÷7/ ላይ ደግሞ
አጽናኙን መንፈስ ቅዱስን ራሱ ወልድ እንደሚልከው ተገልጾአል። ቃሉም
እንዲህ ይላል «እኔ ግን እውነት እነግራችኋለሁ እኔ እንድሄድ ይሻላችኋል
እኔ ባልሄድ አጽናኙ ወደ እናንተ አይመጣምና እኔ ብሄድ ግን እርሱን
እልክላችኋለሁ» /ም 16÷7/። ራሱ ኢየሱስ ክርስቶስ አጽናኙን መንፈስ
ቅዱስን የሚልከው ከሆነ አብን መለመን አያስፈልገውም ማለት ነው።
ሁለተኛም «እኔም ስለ እናንተ አብን እንድለምን የምላችሁ አይደለሁም»
ብሏቸዋል/ምዕራፍ 16÷26/።
አብ ይሰጣችኋል የሚለውና እኔ እልከዋለሁ የሚለው ሁለቱ ቃሎች
የሚቃረኑ ይመስላሉ፣ ግን ይስማማሉ። ጌታችን ኢየሱስ ክርስቶስ እነዚህን
ሁለት የተለያዩ ቃላት ለምን ተናገረ? ከተባለ፡- መልሱ፡- መንፈስ ቅዱስ
ወደ ሐዋርያት የሚመጣው በአብ ፈቃድና በወልድ ፈቃድ በራሱም ፈቃድ
መሆኑን ለመግለጽ ነው የሚል ነው።
ሌላ አጽናኝ/ቊ16 ሌላ የሚለው ቃል መንፈስ ቅዱስ በአካል ልዩ
መሆኑን ያመለክታል። ከአብና ከወልድ በአካል የተለየ ሌላ ሦስተኛ አካል
መንፈስ ቅዱስ ይሰጣችኋል ማለቱ ነው። እዚህ ላይ ጌታችን መድኃኒታችን
ኢየሱስ ክርስቶስ ሦስት አካላትን ገልጾኣል «እኔ አብን እለምናለሁ» ሲል፡
- እኔ በማለት ራሱን ወልድን ገልጿል። አብን እለምናለሁ በማለቱም አብን
ገልጿል።ሌላ አጽናኝ በማለት ደግሞ መንፈስ ቅዱን ገልጿል። የአንድምታ
መተርጉማንም ካልእ/ሌላ/ አጽናኝ በሚለው ቃል እግዚአብሔር አንድ አካል
ነው የሚል ሰብአልዮስ ይረታል ብለዋል።
አጽናኝ /ጰራቅሊጦስ- የሚያረጋጋ የሚያበረታታ ማለት ነው።
ጰራቅሊጦስ የጽርዕ ቃል ነው። (ግእዝ ከሣቲ ናዛዚ መጽንዒ መንጽሒ
መስተሥርዪ መስተፍሥሒ ማለት ነው"
ክሣቲ ምሥጢር የሚገልጽ/
ናዛዚ /የሚያረጋጋ የሚያጽናና/
መጽንዒ /የሚያጸና የሚያበረታታ/
መንጽሒ /የሚያነጻ የሚቀድስ/
:
መስተሥርዪ /ኃጢአትን የሚያስተሠርይ/፣
መስተፍሥሒ /ደስ የሚያሰኝ ማለት ነው/።
ኪዳነ ወልድ ክፍሌ ጰራቅሊጦስን «እያጣፈጠ የሚናገር ከአፉ ማር ጠብ
የሚል» ይሉታል /ኪዳ . መዝ . ቃላ. ገጽ 907/።
ቅዱስ ያሬድም«እስመ ከፈለነ ንንሣእ ጸጋሁ ንትፈሣሕ ኩልነ በበዓለ
ጰራቅሊጦስ እስመ ውእቱ መንፈስ ቅዱስ» -ጸጋውን እንቀበል ዘንድ
አድሎናልና በጰራቅሊጦስ በዓል ሁላችን ደስ ይበለን። እርሱ መንፈስ ቅዱስ
ነውና» ብሎ ተርጕሞታል/ድጓ ገጽ 343/።
ዓለም የማያየውና የማያውቀው ስለሆነ ሊቀበለው የማይቻለው/ቊ17
ዓለም የተባለ በሃይማኖት፣ በጥምቀት የመንፈስ ቅዱስ ልጅ ያልሆነው
ያአዳም ዘር ሁሉ ነው። በኃጢአት የሚኖረው የዓለም ሕዝብ መንፈስ ቅዱስን
ሊቀበለው አይችልም፣ የመንፈስ ቅዱስ ማደሪያ መሆን የሚቻለው የለም
ማለቱ ነው።
የእውነት መንፈስ ነው/ቊ17 ጰራቅሊጦስ /አጽናኝ/ የእውነት መንፈስ
ነው። መንፈስ ማለት ረቂቅ የማይታይ የማይጨበጥ የማይዳሰስ ማለት ነው።
በአንድምታው ትርጓሜ የእውነት መንፈስ የሚለው /መንፈሰ ጽድቅ/ አካላዊ
ሕይወት፣ ባሕርያዊ ሕይወት፣አክባሪ ሕይወት ተብሎ ተገልጾአል። መንፈስ
ቅዱስ የእውነት መንፈስ የተባለው ከሐሰተኛው መንፈስ የተለየ ስለሆነ ነው።
ከሐሰተኛው መንፈስ ከዲያብሎስ የተለየ ነው። ሰይጣን ሐሰተኛ መንፈስ
እንደሚሆን ራሱ ተናግሮአል «ወጥቼ በነቢያቶቹ ሁሉ አፍ ሐሰተኛ መንፈስ
እሆናለሁ» 11ኛ ነገ 22÷21-23/ ብሏል። መንፈስ የሚለውን ቃል- ቅጽል /
ገላጭ/በሆነ ቃል ነው የምንለየው። ቅዱስ የሚል ቅጽል /ገላጭ/ ቃል ሲከተለው
መንፈስ ቅዱስ እንለዋለን። ርኩስ የሚል ቅጽል /ገላጭ/ ቃል ሲከተለው
መንፈስ ርኩስ እንለዋለን። መንፈስ ማለት ረቂቅ የማይጨበጥ ማለት ስለሆነ
ሰይጣንም የማይታይ የማይጨበጥ ነውና መንፈስ ርኩስ እንለዋለን።
ከእናንተ ዘንድ ስለሚኖር በውስጣችሁም ስለሚሆን እናንተ
ታውቃላችሁ/ቊ17
ዓለም &ያየውም አያውቀውም ሊቀበለውም አይችልም የተባለው
ጰራቅሊጦስ/አጽናኝ/ መንፈስ ቅዱስ በሐዋርያት አድሮ ለሐዋርያት የረቀቀውን
ምሥጢር የሚገልጽላቸው መሆኑን ያመለክታል።ሐዋርያት በበዓለ ሃምሳ
መንፈስ ቅዱስ በወረደላቸው ጊዜ ጸጋ መንፈስ ቅዱስ ተሰጥቷቸው በዓለም
ላይ ያለው ሁሉም ቋንቋ ተገልጦላቸው በብዙ ቋንቋዎች ሲናገሩ ተሰምተዋል
በሐዋርያት ላይ ጸጋ መንፈስ ቅዱስ እንደሞላባቸው
ነቢዩ ኢዩኤል የተናገረውን በመጥቀስ ቅዱስ ጴጥሮስ አስረድቷል/ የሐዋ
7የሐዋ 2 5-13/"
2+14-21/
ደቀ መዛሙርቱን ስለ ማረጋጋቱ
ንባብ- ወላጆች እንደሌላቸው ልጆች አልተዋችሁም፡ ወደ እናንተ
እመጣለሁ። ገና ጥቂት ዘመን ኣለ። ከዚህም በኋላ ዓለም አያየኝም እናንተ ግን
ታዩኛላችሁ እኔ ሕያው ነኝና እናንተ ደግሞ ሕያዋን ትሆናላችሁ። እኔ በአባቴ
እንዳለሁ እናንተም በእኔ እንዳላችሁ እኔም በእናንተ እንዳለሁ በዚያን ቀን
ታውቃላችሁ። ትእዛዜ በእርሱ ዘንድ ያለችው የሚጠብቃትም የሚወደኝ እርሱ
ነው" የሚወደኝንም አባቴ ይወደዋል። እኔም እወደዋለሁ ራሴንም እገልጥለታለሁ።
የአስቆሮቱ ያይደለ ይሁዳ ጌታ ሆይ ለዓለም ሳይሆን ራስህን ለእኛ ልትገልጥ
ያለህ እንዴት ነው? አለው። ኢየሱስም መለሰ፡አለውም፡- የሚወደኝ ቢኖር ቃሌን
ይጠብቃል አባቴም ይወደዋል ወደ እርሱም እንመጣለን በእርሱም ዘንድ መኖሪያ
እናደርጋለን። የማይወደኝ ቃሌን አይጠብቅም የምትሰሙትም ቃል የላከኝ የአብ
ነው እንጂ የእኔ አይደለም /ቍ
18-24/።
ወላጆች እንደ ሌላቸው ልጆች አልተዋችሁም/ቊ18 ስፍራ
አዘጋጅላችሁ ዘንድ እሄዳለሁና» ብሏቸው ነበር# ብቸኝነት እንዳይሰማቸው
አልተዋችሁም አላቸው። በእርሱ ሞት ራሳቸውን ወላጆቻቸው እንደሞቱባቸው
ልጆች እንዳይቆጥሩ ያረጋጋቸዋል።
የግእዝ በግእዝ ትርጓሜ «ሌላ አጽናኝ ይመጣል ስለ አልኋችሁ እኔም
ለዘለዓለም አልተዋችሁም ማለቱ ነው» ይላል።
ገና ጥቂት ዘመን አለ/ቊ19 ጥቂት ዘመን እስከሚሰቀልበት
እስከሚሞትበት ድረስ ያለው ጊዜ ነው። «ከዚህም በኋላ ዓለም አያየኝም»
ማለቱ፡- ከሞተ፣ ከተቀበረ በኋላ ትንሣኤውን ከገለጸላቸው ሰዎች በቀር ሌላው
ሕዝብ እንደማያየው ሲያስረዳቸው ነው።
እናንተ ግን ታዩኛላችሁ/ቊ19 ከትንሣኤው በኋላ ደቀመዛሙርቱ
ማየታቸውን ያመለክታል።
እኔ በአባቴ እንዳለሁ/ቊ20 ከአብ ጋር አንድ መሆኑንና ከአብ የማይለይ
መሆኑን ይገልጻል።
እናንተም በእኔ እንዳላችሁ/ቊ20 በእኔ አምናችሁ የእኔ ተከታዮች
መሆናችሁን ታውቃላችሁ ሲል ነው"
እኔም በናንተ እንዳለሁ/ቊ20 እኔም በእናንተ አድሬ
እናንተን የማልተዋችሁ መሆኔን ታውቃላችሁ ሲላቸው ነው"
ስለምኖር
ትእዛዜ በእርሱ ዘንድ ያለችው/ቊ21 ትእዛዜን የሚሰማ የሚቀበል
መስማት ብቻ ሳይሆን የሚተiብር፣ ሕጌን የሚጠብቅ ወዳጄ ነው ይላል።
የሚወደኝንም አባቴ ይወደዋል/ቊ21 ሕጉ (ትእዛዙ) የወልድ ብቻ
ሳይሆን የአብም ስለሆነ በወንጌል የተጻፈውን ሕጉን (ትእዛዙን) የሚጠብቅ
ሰው በአብ ዘንድ ይወደዳል።
ራሴንም እገልጥለታለሁ/ቊ21 አምላክነቴን፣ ኃያልነቴን፣ አዳኝነቴን
አሳውቀዋለሁ፣ ሰማያዊ ምሥጢር እገልጥለታለሁ ሲል ነው።
የአስቆሮቱ ያይደለ ይሁዳ/ቊ22 እዚህ ላይ ይሁዳ የተባለ ታዴዎስ
ነው። ጌታችንን በሠላሳ ብር የሸጠው ይሁዳ አለመሆኑን ለማሳወቅ ያስቆሮቱ
ያይደለ ይሁዳ በማለት ገለጸው ወንጌላዊው ዮሐንስ።
አባቴም ይወደዋል ወደ እርሱም እንመጣለን በእርሱም ዘንድ
መኖሪያ እናደርጋለን /ቊ23 ቃሌን ወደሚጠብቀው ሰው እኔና አብ
እንመጣለን፣ በረድኤት እንጎበኘዋለን፣ በጸጋ እናድርበታለን ሲለው ነው።
የወልድን ቃል በሚጠብቀው ሰው ላይ አብና ወልድ የሚያድሩበት ከሆነ ወልድ
የሚናገረው ቃል ሁሉ የአብ ቃል መሆኑን ያሳያል። የጎንደር መድኃኔ ዓለም
አብነት በቁም ጽሑፍ የተጻፈው ትርጓሜ ወንጌል «ወደ እርሱ እንመጣለን
በእርሱም ዘንድ መኖሪያ እናደርጋለን» የሚለውን ሲተረጕም «እኔና አብ
መንፈስ ቅዱስም መጥተን አድረንበት እንኖራለን» ማለቱ ነው ይላል።
ጌታ ሆይ ለዓለም ሳይሆን ራስህን ለእኛ ልትገልጥ ያለህ እንዴት
ነው?ቊ23 ታዴዎስ ነበር ጌታችንን የጠየቀው# የታዴዎስ ጥያቄ ራስህን
ለእኛ ብቻ የምትገልጠው እንዴት ነው የሚል ነው። እኛ ካየንህ ሌላው
ሰው እንዴት አያይህም ማለቱ ነው። ጌታችን ከትንሣኤው በኋላ ሰው ሁሉ
እንደማያየው ደቀመዛሙርቱ ብቻ እንደሚያዩት ነበር የነገራቸው።
የሚወደኝ ቢኖር ቃሌን ይጠብቃል/ቊ23 ጌታችንም ራሴን የምገልጠው
ቃሌን ለሚጠብቅ፣ ለሚወደኝ ሰው ነው በማለት ለታዴዎስ መለሰለት። ራሱን
መግለጥ ብቻ ሳይሆን ቃሉን ወደሚጠብቅ ሰው ከአብ ጋር መጥተው በእርሱ
እንደሚኖሩም ገለጸለት። እናንተ ቃሌን ስለምትጠብቁ ራሴን እገልጥላችኋለሁ
ከአብ ጋርም መጥተን በእናንተ እንኖራለን ሲለው ነው።
የምትሰሙት ቃል የላከኝ የአብ ነው እንጂ የእኔ አይደለም/ቊ24
ጌታችን የሚያስተምረው የወንጌለ ትምህርት የእርሱ ብቻ ሳይሆን የኣብም
ትምህርት ነው" የእኔ አይደለም ማለቱ እርሱን እንደነቢይ ስለተመለካቱት
እናንተ እንደምታስቡት ነቢይ አይደለሁም የምትሰሙት ቃል የፍጡር ቃል
አይደለም ሲላቸው ነው"የላከኝ የሚለውን /ም 12' 45ን ይመልከቱ
መንፈስ ቅዱስ ሁሉን የሚያስተምር መሆኑ
ንባብ-ከእናንተ ዘንድ ስኖር ይህን ነግሬአችኋለሁ አብ ባስሜ የሚልከው ግን
መንፈስ ቅዱስ የሆነው አጽናኝ እርሱ ሁሉን ያስተምራችኋል እኔም የነገርኋችሁን
ሁሉ ያሳስባችኋል" ሰላምን እተውላችኋለሁ ሰላሜን እሰጣችኋለሁ እኔ የምሰጣችሁ
ዓለም እንደሚሰጥ አይደለም" ልባችሁ አይታወክ አይፍራም /ቍ 25-27/
መንፈስ ቅዱስ የሆነው አጽናኝ እርሱ ሁሉን ያስተምራችኋል/
ቊ26 እርሱ የተባለ መንፈስ ቅዱስ ነው።መንፈስ ቅዱስ Xንደ ወልድ
ሥጋን ለብሶ ባይገለጥም የወንጌሉን ትምህርት ለሐዋርያት አስተምሯል።
ትምህርቱም ኢየሱስ ክርስቶስ ካስተማረው የተለየ አይደለም «እኔም
የነገርኋችሁን ያሳስባችኋል» ማለቱ፡- ትምህርቱ አይለወጥም ሲላቸው ነው።
እኔ ያስተማርኋችሁን የወንጌል ትምህርት እንዳትረሱት፣ እንዳትዘነጉት
መንፈስ ቅዱስ ያሳስባችኋል እንጂ እኔ ካስተማርሁት የተለየ ወንጌል
አያስተምርም ሲላቸው ነው።
ሐዋርያት መንፈስ ቅዱስ በበዓለ ሃምሳ ከወረደላቸው በኋላ ጌታችን
ያስተማራቸውን የወንጌል ቃል ምሥጢር መረዳት ችለዋል። በትምህርት ላይ
ሳሉ ያልገባቸው ከመንፈስ ቅዱስ መውረድ በኋላ ገብቷቸዋል።ያልተረዱትን
ተረድተውታል ያልተረጐሙትን ተርጕመዋል። «እርሱ ግን ስለ ሰውነቱ
ቤተ መቅደስ ይል ነበር» ዮሐ 2÷21 ብሎ ዮሐንስ ወንጌላዊ እንደተረጐመ።
የግእዝ በግእዝ ትርጓሜ ወንጌል ላይ አንድ ተርጓሚም ያሳስባችኋል
የሚለውን ሲተረጕም «ዝኒ ያሌቡ ሱጠተ ጸጋ መንፈስ ቅዱስ ዘየኀድር
ላዕሌሆሙ "- በእነርሱ ላይ የሚያድረው የመንፈስ ቅዱስ ጸጋ መጨመርን
ያስረዳል» ብሏል።
ሰላሜን እሰጣችኋለሁ/ቊ27 ሰላም ማለት መረጋጋት ስምምነት፣
ዕረፍት ማግኘትና በደስታ መኖር ማለት ነው። ለሰው ልጆች ሰላምን የሚሰጥ
እግዚአብሔር ነው «እግዚአብሔር ሕዝቡን በሰላም ይባርካል» /መዝ28÷11/
እንዲል። በምድራችሁም ላይ ሰላምን እሰጣለሁ/ /ዘሌ26' 6/ የሰላምንና
የእውነትን ብዛት እገልጥላቸዋለሁ /ኤር33፡ 6 የሰላም ቃል ኪዳን ከእነርሱ
ጋር አደርጋለሁ /ሕዝ37º 26/ «በዚህም ስፍራ ሰላምን እሰጣለሁ» /ሐጌ
2÷9/ ብሏልና። በሐዲስ ኪዳንም ሥጋ ለብሶ ሰው ሆኖ ለሐዋርያት ሰላሜን
እሰጣችኋለሁ አላቸው። ዘለዓለማዊ ሰላም የሚሰጠው በሐዲስ ኪዳን ነውና።
ሰሎሞን «ለሰላምም ጊዜ አለው» /መክ 3÷8/ እንዳለ" ኢየሱስ ክርስቶስ
ሰላም ሰጪ ብቻ ሳይሆን ራሱ ሰላም ነው" ነቢዩ ኢሳይያስ “ድንቅ መካር
ኃያል አምላክ የዘለዓለም አባት የሰላም አለቃ ተብሎ ይጠራል» ብሎ
ትንቢት ተናግሮለት ነበርና/ ኢሳ 9÷6፡7/ ሐዋርያው ጳውሎስም እንዲህ
ይላል «የሰላም አምላክ ከሁላችሁ ጋር ይሁን አሜን» /ሮሜ 15+33"/
የሰላም አምላክ ሰይጣንን ከእግራችሁ በታች ፈጥኖ ይቀጠቅጠዋል» /ሮሜ
16÷20/= «የክርስቶስ ሰላም በልባችሁ ይብዛ የምታመሰግኑትም ሁኑ» /ቆላ
3÷15/ «የእግዚአብሔር መንግሥት ጽድቅና ሰላም በመንፈስ ቅዱስም የሆነ
ደስታ ናት /ሮሜ 14÷17/።
መድኃኒታችን ኢየሱስ ክርስቶስ ወንጌልን በሚያስተምርበት ጊዜ ደቀ
መዛሙርቱን «ወደ ቤትም ስትገቡ ሰላምታ ስጡ» ብሏቸው ነበር /ማቴ
10÷12 ሉቃ 10÷5፡6/። ከዚህም ሰላሜን እሰጣችኋለሁ አላቸው። ሰላሙን
ሰጥቶ ሰላም መስጠትን በተግባር አሳያቸው።
የአንድምታ ተርጓምያን «ሰላሜን እሰጣችኋለሁ» የሚለውን «ወንጌልን
እሰጣችኋለሁ» _ በማለት ሰላምን ወንጌል ብለው ተርጕመዋል። ቅዱስ
ሉቃስ «የሁሉ ጌታ በሚሆን በኢየሱስ ክርስቶስ ሰላምን እየሰበከ ይህን
ቃል ወደ እስራኤል ልጆች ላከ» የሐዋ 10፥36 በማለት ሊቀ ሐዋርያት
ጴጥሮስ የሰበከውን ወንጌል ሰላም ይለዋል። ቅዱስ ጳውሎስም ኢየሱስ
ክርስቶስ ወንጌልን ለሕዝብም ለአሕዛብም እንደሰበከ ሲገልጽ «መጥቶም
ርቃችሁ ለነበራችሁ ለእናንተ ሰላምን፣ ቀርበው ለነበሩትም ሰላምን የምስራች
ብሎ ሰበከላቸው /ኤፌ 2፥17/። ብሏል" ሁለተኛም «በሰላም ወንጌልም
በመዘጋጀት እግሮቻችሁ ተጫምተው ቁሙ/ኤፌ 6፥ 14/ በማለት ወንጌልን
ሰላም ይለዋል።
የኢየሱስ
እኔ የምሰጣችሁ ዓለም እንደሚሰጥ አይደለም/ቊ27
ክርስቶስ ስጦታ ከሰው ስጦታ ይለያል። በአንድምታው እንደሚከተለው
ተገልጸአል፡- ሰው ቢሰጥም የአንዱን ለአንዱ ነው።ካንዱ ተቀብሎ ወይም
ቀምቶ ለሌላው ይሰጣል፣ ጌታችን ግን የባሕርዩን (የራሱን)ይሰጣል እንጂ
አይቀበልም፣ ስጦታ ሁሉ የእርሱ ነውና የራሱን ይሰጣል=ሰው የሚሰጥ
የሚያልፈውን፣ የሚጠፋውን፣ የሚበላሸውን ምድራዊ ገንዘብ ነው። ጌታችን ግን
ለዘለዓለም የሚኖረውን ሰማያዊ ጸጋ ይሰጣል። ሰው ቢሰጥም ለአዝማሪ ለዘዋሪ
ወይም ለልጁ ለወዳጁ፣ ለወገኑ ብቻ ነው። ጌታችን ግን ለሁሉ ነውና «እርሱ
በክፉዎችና በበጎዎች ላይ ፀሐይን ያወጣልና በጻድቃንና በኃጢአተኞችም
ይ ዝናቡን ያዘንባል» /ማቴ 5÷45/ እንዳለ= ሰው እየተመረረ እየተሳቀቀ
እየተጸጸተ ይሰጣል። ጌታችን ግን ሰጥቶ አይጸጸትምና።
ወደ አብ ስለ መሄዱ
ንባብ- እኔ እሄዳለሁ ወደ እናንተም እመጣለሁ እንዳልኋችሁ ሰማችሁ
የምትወዱኝስ ብትሆኑ ከእኔ አብ ይበልጣልና ወደ አብ በመሄዴ ደስ ባላችሁ ነበር"
ከሆነም በኋላ ታምኑ ዘንድ አሁን አስቀድሞ ሳይሆን ነግሬአችኋለሁ" ከእንግዲህ
ወዲህ ከእናንተ ጋር ብዙ አልናገርም" የዚህ ዓለም ዠዥ ይመጣልና ባእኔ ላይም
አንዳች የለውም ነገር ግን አብን እንድወድ ዓለም ሊያውቅ አብም እንዳዘኝ
እንዲሁ አደርጋለሁ" ተነሡ ከዚህ እንሂድ /ቍ 28-31/።
እኔ እሄዳለሁ ወደ እናንተም እመጣለሁ/ቊ28 እኔ እሄዳለሁ ሲል
በዕርገት ከእነርሱ መለየቱን ያመለክታል። ወደ እናንተ እመጣለሁ ማለቱም
በዓለም ፍጻሜ ዳግመኛ እንደሚመጣ ለመንገር ነው" መላእክት በጌታችን
ዕርገት ጊዜ ይህን ቃል በድጋሚ ለሐዋርያት ነግረዋቸዋል። ሐዋርያት ኢየሱስ
ክርስቶስ ሲያርግ ትኩር ብለው ይመለከቱት ነበር። ነጫጭ ልብስ የለበሱ
ሁለት ሰዎች /መላእክት/ በአጠገባቸው ቆሙ «የገሊላ ሰዎች ሆይ ወደ ሰማይ
እየተመለከታችሁ ስለምን ቆማችኋል ይህ ከእናንተ ወደ ሰማይ የወጣው
ኢየሱስ ወደ ሰማይ ሲሄድ እንዳያችሁት እንዲሁ ይመጣል አሏቸው» /የሐዋ
1÷9-11/። የገሊላ ሰዎች የተባሉት ሐዋርያት ናቸው።
ከእኔ አብ ይበልጣልና/ቊ28 ጌታችን እኔና አብ አንድ ነን ካለ በኋላ
እንዴት ከእኔ አብ ይበልጣል ይላል የሚለው ጥያቄ ብዙ ጊዜ ይነሣል።
በሐዲስ ኪዳን ይህን የመሰሉ ብዙ ቃላት እናገኛለን። መጽሐፍ ቅዱስ
አንባብያን በማስተዋልና በትእግሥት ማንበብ ይጠበቅባቸዋል።ተርጓምያን
መምህራንንም መጠየቅ ያስፈልጋል። መምህራንን ሳይጠይቁ በድፍረት
መተርጐም ግን ወደ ስሕተት ገደል ይወስዳልና እንጠንቀቅ። የሚከተሉትን
መልሶች ያስተውሉ።
አብ በአምላክነቱ ከወልድ አይበልጥም ወልድም በአምላክነቱ ከአብ
አያንስም። በአብና በወልድ መካከል መበላለጥ የለም። ጌታችን ከእኔ
አብ ይበልጣል» ማለቱ-አብ ዝቅተኛ ክብር ባለውና ደካማ በሆነው ሥጋ
አለመገለጡን ለማሳወቅ ነው። የፍጡራን ክብር ዝቅተኛ ነው። አብ በፍጡራን
ባሕርይ አልተገለጠም። በፍጡራን ባሕርይ ኣልተገለጠም ማለት- የሰውን
ሥጋ አልለበሰም ወይም ሰው አልሆነም ማለት ነው። አብ እንደወልድ
በአይሁድ ዱላ አልተደበደበም ምራቅ ኣልተተፋበትምº አልተሰቀለም፣
አልተቸነከረም ኣልሞተም።በአጠቃላይ ወልድ የተቀበለውን መከራ
አልተቀበለም። እንደወልድ አልተሠቃየም። ስለሆነም «አብ ይበልጠኛል»
ማለቱ፡- አይሁድ እንደ እኔ ሊይዙት አይችሉም ሲል ነው።
ወልድ ግን ቀዳማዊ፣ ሰማያዊ ኣምላክ ቢሆንም የሰውን ሥጋ በመልበሱ
ትሑት ተባለ «እኔ የዋህ በልቤም ትሑት ነኝና» /ማቴ 11÷29/ እንዲል።
«እነሆ ንጉሥሽ ጻድቅና አዳኝ ነው ትሑትም ሆኖ በአህያም በአህያይቱ ግልገል
በውርንጫይቱ ላይ ተቀምጦ ወደ አንቺ ይመጣል» /ካ 9÷9 ማቴ 21÷45/
ተብሎም ትንቢት ተነግሮለታልና" የሰው ልጆች የሚቀበለትን መከራ ሁሉ
በፈቃዱ ተቀበለ። ሰው በመሆኑ ሰዎች በሚቆሙበት በጲላጦስ አደባባይ
ለፍርድ ቆሞ፣ ተሰቅሎ እንዲሞትም ተፈረደበት። አይሁድም ልብሱን ገፈው
በሕዝብ ፊት ኣዋረዱት። ከሌቦችና ከወንበዴዎችም ጋር ሰቀሉት። ይህን
ሁሉ መከራ ስለሚሸከም አብ ይበልጠኛል ይላል። አብ ይበልጠኛል ማለቱ
አብ ተለይቶ ሰው መሆኑን ለመግለጥ ነው እንጂ በአምላክነቱማ «እኔና አብ
አንድ ነን» /ዮሐ 10÷30/ ብሏል።
የግእዝ በግእዝ ትርጓሜን የተረጐሙ ሊቃውንት አባቶቻችንም አብ
ይበልጠኛል የሚለውን ሲተረጕሙ «ዝኒ በእንተ አስተርእዮቱ ሥግወ
ወተመክሮቱ ሕማማተ ወሞተ(አብ ይበልጠኛል ማለቱ- በሥጋ ስለተገለጠና
በሕማምና በሞት ስለ ተፈተነ ነው» ብለው ተርጕመዋል።
ነቢዩ ኢሳይያስም ስለ መከራው ሲተነብይ መድኃኒታችንን ከበግ
ጋር አመሳስሎታል «ተጨነቀ ተሣቀየም /ተሠቃየ/ አፉንም አልከፈተም
ለመታረድ እንደሚነዳ ጠቦት በሸላቹም ፊት ዝም እንደሚል በግ እንዲሁ አፉን
አልከፈተም» /ኢሳ 53÷77 በሏል። መድኃኒታችን እንደ በግ ስለሚታረድ፣
መሥዋዕት ስለሚሆን አብ ይበልጠኛል hለ እንጂ በአምላክነቱ አይደለም።
ነቢዩ ዳዊትም ስለ ኢየሱስ ክርስቶስ ሲተነብይ እንዲህ ብሏል «ታስበው
ዘንድ ሰው ምንድር ነው ትጐበኘውም ዘንድ የሰው ልጅ ምንድር ነው
ከመላእክት እጅግ ጥቂት አሳነስኸው በክብርና በምስጋና ዘውድ ከለልኸው» /
መዝ 8÷4፡5/ ይህንንም የዳዊትን የትንቢት ቃል ለኢየሱስ ክርስቶስ የተነገረ
መሆኑን ሐዋርያው ቅዱስ ጳውሎስ ተርጕሞታል «ነገር ግን በእግዚአብሔር
ጸጋ ስለሰው ሁሉ ሞትን ይቀምስ ዘንድ ከመላእክት ይልቅ በጥቂት አንሶ
የነበረውን ኢየሱስን ከሞት መከራ የተነሣ የክብርና የምስጋናን ዘውድ ተጭኖ
እናየዋለን» /ዕብ 2÷6-9/ በማለት ገልጦታል።
ቅዱስ ጳውሎስ «ሞትን ይቀምስ ዘንድ ከመላእክት አንሶ የነበረውን
ኢየሱስን» በማለት ነው የተረጐመው" ኢየሱስ ክርስቶስ ከመላእክት አነሰ
የተባለው ሞትን ስለቀመሰ ነው። መላእክት ሞትን አልቀመሱም። ሞትም
በመላእክት ላይ ሥልጣን የለውም። ጌታችን ግን መላእክት ያልቀመሱትን
ሞት በመቅመሱ ከመላእክት አነሰ ተባለ። ኢየሱስ ክርስቶስ በመከራው
በሥቃዩ፣ በሞቱ ከመላእክት አነሰ እንደተባለ ሁሉ«አብ ይበልጠኛል»ማለቱም
ሞትን ስለሚቀምስ ነው እንጂ በአምላክነቱ አይደለም።
ሐዋርያው ጳውሎስ በጥንቃቄ ነው የተናገረው። ከመላእክት ያነሰውን
ኢየሱስን አላለም፣ ከመላእክት አንሶ የነበረውን ኢየሱስን አለ እንጂ።
ከመላእክት አነሰ የተባለው በመከራው ውስጥ ሳለ በሚሞትበት ጊዜ ነው።
ሞትን ድል Aድርጎ ክተነሣ በኋላ ግን ከመላእክት ያንሳል አይባልም። ለዚህ
ነው «የክብርና የምስጋናን ዘውድ ተጭኖ እናየዋለን »ያለው።
ዮሐንስ አፈወርቅም ከመላእክት በጥቂት አሳነስኸው» የሚለውን
ሲተረጕምወዝኒ ይደሉ ለትስብዕተ ክርስቶስ ለባሕቲቱ ዘነሥአ እምኔነ» -ይኸም
ከእኛ ለነሣው ለክርስቶስ ሰውነት /ሥጋ/ ብቻ ይገባል» ይላል።
ከመላእክት አሳነስኸው የተባለ ሰው ስለሆነ፣ ሥጋ ስለ ለበሰ ነው
ማለቱ ነው። ሁለተኛም «ከመላእክት አሳነሰው ማለት ለማን ይገባል?
ስለ ጠፋን ስለ እኛ ሦስት መአልትና ሦስት ሌሊት በከርሠ መቃብር
ላደረው ለጌታችን ብቻ ነው እንጂ» ይላል /ዮሐ. ኣፈ ድር አንቀጽ 4/።
ቅዱስ ጳውሎስ በዕብራውያን መልእክቱ ምሥጢረ ሥጋዌን በሚገባ
ተንትኖታል። ነቢዩ ዳዊት ስለ ክርስቶስ ሰው መሆንና አምላክ መሆን የተናገረውን
ትንቢታዊ ቃልም ተርጕሞታል «ከመላእክት በጥቂት አሳነስኸው» የሚለው ቃል
የኢየሱስ ክርስቶስን ሰው መሆን፣ ሥጋ መልበስ፣ መከራ መቀበል፣ የመስቀል ላይ
ሞት የሚገልጽ መሆኑን እንደ ነገረን አምላክነቱንም እንዲህ በማለት ይነግረናል
«ከመላእክት ይልቅ እጅግ የሚበልጥ ስምን በወረሰ መጠን እንዲሁ ከእነርሱ
አብዝቶ ይበልጣል» /ዕብ 1÷3፡4/ «ከስምም ሁሉ በላይ ያለውን ስም ሰጠው» /ፊል
2÷9/ የኢየሱስ ክርስቶስ ስም ከመላእክት ስም ይበልጣል። ክርስቶስ የሚለው
ስም ሰውም አምላክም መሆኑን የሚገልጽ ስም ነውና# ከመላእክት አምላክ
የተባለ መልኣክ የለም ኢየሱስ ክርስቶስን ግን ቶማስ «ጌታዬ አምላኬ» /ዮሐ
20÷28 ብሎታል «የእግዚአብሔር መላእክት ሁሉም ለእሱ ይስገዱ» /ዕብ 1÷6/
ይላል። ለኢየሱስ ክርስቶስ ይስገዱ ማለት ነው።
ነቢዩ ዳዊት በመዝሙር /44÷6 እና 103÷4/ ላይ የተናገረውን ትንቢትም፡ቅዱስ ጳውሎስ እንዲህ በማለት ይገልጸዋል «ስለ መላእክትም መላእክትን መናፍስት
አገልጋዮቹንም የእሳት ነበልባል የሚያደርግ ይላል፣ ስለ ልጁ ግን አምላክ ሆይ
ዙፋንህ እስከ ዘለዓለም ድረስ ይኖራል የመንግሥትህ በትር የቅንነት በትር ነው»
/ዕብ1÷7፡8/። ነቢዩ ዳዊት መላእክት የእግዚአብሔር አገልጋዮች መሆናቸውን
ሲገልጽ የእግዚአብሔር ልጅ ኢየሱስ ክርስቶስ ግን ባለ ዙፋንና ባለመንግሥት
አምላክ መሆኑን ገልጾአል።
ሐዋርያው ቅዱስ ጳውሎስ በዳዊት የተነገሩት የተንቢት ቃላት የኢየሱስ
ክርስቶስን አምላክነት አጉልተው የሚያሳዩ መሆናቸውን ነው የሚነግረን «ነገር
ግን ከመላእክት ጠላቶችህን የእግርሀ መረገጫ እስከ አደርግልህ ድረስ በቀኜ
ተቀመጥ ከቶ ለማን ብሎአል» /ዕብ 1+13/ እንዲል። ከመላእክት በቀኜ ተቀመጥ
የተባለ መልአክ የለም። በቀኜ ተቀመጥ የተባለ ኢየሱስ ክርስቶስ ብቻ ነው። በቀኝ
መቀመጥም ባለ ሥልጣን መሆንን ያመለክታል።
ቅዱስ ጳውሎስ በእነዚህ ጥቅሶች ለመግለጽ የፈለገው ኢየሱስ ክርስቶስ ሰው
በመሆን በመደብደቡና በመሞቱ ከመላእክት ያንሳል ቢባልም በአምላክነቱ ግን
መላእክት የሚሰዱለት በአብ ቀኝ የተቀመጠ አምላክ መሆኑን ነው። የሐዲስ
ኪዳን ተማሪዎች ወይም አንባቢዎች ኢየሱስ ክርስቶስ ሰውም አምላክም መሆኑን
መዘን”ት የለባቸውም" ሰውም አምላክም ስለ ሆነ ስለ ሰውነቱና ስለ አምላክነቱ
የተነገሩ ላት »ለ" ኣንባቢዎች ስለ ሰውነቱ /ሰው ስለ መሆኑ/ የተነገሩትን
♪ላት ሴያነቡ መደንገጥ ወይም ፍጡር እንደ ሆነ መገመት የለባቸውም። ሰው
መኑን የሚገልጡት ቃላት አምላክነቱን አይገልጡምና። ከፈጣሪ በታች የሆነውን
ካማን የፍጡርን ባሕርይ ነው የሚገልጡት" ስለሆነም እነዚህ ቃላት የፍጡርን
የሰውን ሥጋ መልበሱን የሚገልጡት ቃላት ናቸው ብሎ መገንዘብ ያስፈልጋል።
ስለ አምላክነቱ የተነገሩትንም ቃላት አንብቦ መገንዘብ ተገቢ ነው።
እነዚህ ቃላት ሰው ስለ መሆኑ የተነገሩት ናቸው፣ እነዚህ ደግሞ አምላክ
ስለ መሆኑ የተነገሩ ናቸው ማለት የሚችል አንባቢ ኢየሱስ ክርስቶስ ፍጹም ሰው
ፍጹም ምላክ /አምላክ ወሰብእ/ መሆኑን በጥሩ ሁኔታ ይረዳል። በወንጌልና
በሌሎች የሐዲስ ኪዳን ክፍሎች ኢየሱስ ክርስቶስ ሰውም አምላክም መሆኑን
የሚıልጡ፡ የሚያስረዱ ብዙ ቃላትን እናገኛለን። የሚከተሉትን ቃላት ልብ
ብለን እንመልከት
ሰው መሆኑን የሚገልጡት ቃላት
ስለ አገልግሎቱ፡- «የሰው ልጅ ሊያገለግል ነፍሱንም ለብዙዎች ቤዛ
ሊሰጥ እንጂ እንዲያገለግሉት አልመጣም /ማቴ 20÷2-8 ማር 10÷35-40/=
«እርሱም የመቅደስና የእውነተኛይቱ ድንኳን አገልጋይ ነው /ዕብ 8÷2/=
ስለ ማመስገኑ፡- «አባት ሆይ የሰማይና የምድር ጌታ ይህን ከጥበበኞችና
ከአስተዋዮች ሰውረህ ለሕፃናት ስለ ገለጥህላቸው አመሰግንሃለሁ» /ማቴ11፥25/=
ሥልጣን ስለ መሰጠቱ«የሰው ልጅም ስለ ሆነ ይፈርድ ዘንድ ሥልጣን
ሰጠው» /ዮሐ5 27/
«ለሰውም እንዲህ ያለ ሥልጣን የሰጠ እግዚአብሔርን አከበሩ /ማቴ
9+8/" «ሥልጣን ሁሉ በሰማይና በምድር ተሰጠኝ» /ማቴ 28÷18/" ሁሉ
ከኣባቴ ዘንድ ተሰጥቶኛል» /ማቴ 11÷27/#
«እርሱ ለሾመው የታመነ ነበር» /ዕብ 3÷2/። «ሁሉን ወራሽ ባደረገው»
/ዕብ 1÷2/።
«አብ ወልድን ይወዳልና የሚያደርገውንም ሁሉ ያሳየዋል» /ዮሐ5÷20/=
ፍርድን ሁሉ ለወልድ ሰጠው /ዮሐ5 22/።
ከስምም ሁሉ በላይ ያለውን ስም ሰጠው /ፊል2 9/
«ከእግዚአብሔር የሰማሁትን እውነት የነገርኋችሁን ሰው ልትገድሉኝ
ትፈልጋላችሁ» /ዮሐ 8÷40/።«እኔ ከራሴ አንዳች ላደርግ አይቻለኝም» /ዮሐ 5 ÷ 30/"
መካከለኛ ስለመሆኑ «በእግዚአብሔርና በሰውም መካከል ያለው
መካከለኛው ደግሞ አንድ አለ እርሱም ሰው የሆነ ክርስቶስ ኢየሱስ ነው /1ኛ
ጢሞ 2÷5/ መካከለኛ ማለት በአምላክነቱ ከአብና ከመንፈስቅዱስ ጋር አንድ
የሆነ በሰውነቱ ከአዳም ልጆች ጋር አንድ የሆነ፣ ፍጹም አምላክ ፍጹም ሰው
የሆነ ማለት ነው።
ስለ መጸለዩ አሁን ነፍሴ ታውካለች ምንስ እላለሁ አባት ሆይ ከዚህ
ሰዓት አድነኝ» /ዮሐ 12÷27/ «አባቴ ቢቻልስ ይህች ጽዋ ከእኔ ትለፍ ነገር
ግን አንተ እንደምትወድ ይሁን እንጂ እኔ እንደምወድ አይሁን» /ማቴ
26÷39 ማር 14÷36 ሉቃ 22÷42/ «ስምዖን ስምዖን ሆይ እነሆ ሰይጣን
እንደስንዴ ሊያበጥራችሁ ለመነ እኔ ግን እምነትህ እንዳይጠፋ ስለ አንተ
አማለድሁ» /ሉቃ 22÷31/
«አምላኬ አምላኬ ስለምን ተውኸኝ» /ማቴ 27÷46/ «አባት ሆይ
የሚያደርጉትን አያውቁም ይቅር በላቸው /ሉቃ 23÷34/ «እርሱም በሥጋው
ወራት ከሞት ሊያድነው ወደሚችል ከብርቱ ጩኸትና ከዕንባ ጋር ጸሎትንና
ምልጃን አቀረበ» /ዕብ 5÷7/#
ስለ መታዘዙ «አብም እንዳዘዘኝ እንዲሁ አደርጋለሁ» /ዮሐ 14÷31 ዮሐንስ
17÷1-26/። «ምንም ልጅ ቢሆን ከተቀበለው መከራ መታዘዝን ተማረ» /ዕብ 5÷8/
«ራሱን ዝቅ አደረገ በምስሉም እንደሰው ተገኝቶ ራሱን አዋረደ ለሞትም ይኸውም
የመስቀል ሞት እንኳ የታዘዘ ሆነ /ፊል 2÷8/።
ስለ መራቡና ስለ መድከሙ አርባ ቀንና አርባ ሌሊትም ጦሞ በኋላ
ተራበ /ማቴ 4÷2 ሉቃ 4÷2/። በማለዳም ወደ ከተማ ሲመለስ ተራበ /ማቴ 21÷18
ማር 11÷12/።
«ኢየሱስም መንገድ ከመሄድ ደክሞ በጉድጓዱ ኣጠገብ እንዲህ ተቀመጠ /
ዮሐ 4÷6/። «ከሰማይም መጥቶ የሚያበረታው መልአክ ታየው» /ሉቃ 22÷43/#
ስለ መከራውና ስለሞቱ «አባት ሆይ ነፍሴን በእጅህ አደራ እሰጣለሁ» /
ሉቃ 23÷46/ «ከእኔ አብ ይበልጣልና» /ዮሐ 14÷28/ «ከመላእክት እጅግ ጥቂት
አሳነስኸው» /መዝ 8÷4፡5/ ይህም ቃል ለጌታችን የተነገረ መሆኑን ቅዱስ ጳውሎስ
ተርጕሞታል «ነገር ግን በእግዚአብሔር ጸጋ ስለሰው ሁሉ ሞትን ይቀምስ ዘንድ
ከመላእክት ይልቅ በጥቂት አንሶ የነበረውን ኢየሱስን» /ዕብ 2÷6-9/
ሰው ስለመሆኑ የተነገሩት ቃላት እነዚህና እነዚህን የመሳሰሉት ቃላት
ናቸው። እነዚህን ቃላት ስናነብ ኢየሱስ ክርስቶስ በአምላክነቱ ከአብ ያነሰ
እንዳይመስለን ልንጠነቀቅ ይገባናል። ጌታችን በሥጋው ከእኛ ጋር እንጂ ከአባቱ
ጋር አይመሳሰልም። እነዚህ ስለ ሥጋው የተነገሩት ቃላት እኛን መምሰሉን የሚገልጹ
መሆናቸውን አንባቢ ያስተውል።አንዳንድ ሰዎች ስለ ሰውነቱ የተነገረውን ኃይለ
ቃል ሲያገኙ ይህ የሚያጠራጥር ቃል ለምን ተጻፈ ይላሉ። ለምን ሰው ሆነ? ብሎ
ከመጠየቅ ያላነሰ ጥያቄ ነው። ሐዋርያው ቅዱስ ጳውሎስ «በነገር ሁሉ ወንድሞቹን
ሊመስል ተገባው» /ዕብ 2÷17 ብሏልና" ምሥጢረ ሥጋዌ ድንቅ የሚሆነውም እኮ
አምላክ ሲሆን ሰው መሆኑ ሰውም ሲሆን አምላክ መሆኑ ስለ ሚነገር ነው።
ያየዋል።
ሳዊሮስ ዘእስሙናይን- ጌታችን ሰዎች የሚሠሩትን ደካማውን ሥራ
መሥራቱ ሰይጣንን ያሳውረው ዘንድ ነው። አምላክነቱን እንዳያውቅ ለማድረግ ነው።
ርስቶስ አምላክ እንደመሆኑ ኃይልን ተአምራትን ሲያደርግ ሰይጣን
ዳግመኛም ሰው እንደ መሆኑ ደካማውን ሥራ ሲሠራ ያየዋል። ሲጾም፣ ሲጸልይ
ሲያለቅስ፣ ሲራብ፣ ሲጠማ፣ ሲታመም ያየዋልና ፍጡር ይመስለዋል። የሞት ጽዋዕ
hእርሱ ያልፍ ዘንድ በመለመኑ ሞትን የሚፈራ ደካማ ሰው እንደሆነ ለሰይጣን
አሳየው። ሰይጣንም ድካሙን በተረዳ ጊዜ አምላክነቱን ተጠራጥሮ ሊቃነ ካህናቱን
አነሣሥቶ አምጥቶ አስያዘው»።በመስቀል ላይም አምላኬ አምላኬ ሲል በሰማው ጊዜ
ፍጡር መስሎት ነፍሱን ወደ ሲኦል ሊወስድ ቀረበ። ጌታችንም በአምላካዊ ሥልጣኑ
ድል ነሳው። ዛሬም እነዚህን ሥራዎችን እያየ የክርስቶስን አምላክነት የሚጠራጠር
ሰው ከሰይጣን የተማረ ነው። የኢየሱስ ክርስቶስን አምላክነት የሚጠራጠሩት ሰዎች
ሰይጣን እርሱ በታወረበት ልባቸውን ያሳወራቸው ሰዎች ናቸው› ይላል /
መጽሐፈ ሳዊሮስ በብዕር የተጻፈ ገጽ 39/።
አምላክ መሆኑን የሚገልጡት ቃላትስለቀዳማዊነቱ«በመጀመሪያው ቃል ነበረ ቃልም በእግዚኣብሔር ዘንድ
ነበረ ቃልም እግዚአብሔር ነበረ» /ዮሐ1÷17 «እውነት እውነት እላችኋለሁ
አብርሃም ሳይወለድ እኔ አለሁ /ዮሐ 8÷58/። «አሁንም አባት ሆይ ዓለም
ሳይፈጠር በአንተ ዘንድ በነበረኝ ክብር አንተ በራስህ ዘንድ አክብረኝ /ዮሐ
17÷5/= «ኢየሱስ ክርስቶስ ትናንትና ዛሬ እስከ ዘለዓለምም ያው ነው» /ዕብ
13÷8/ «ፊተኛው እና መጨረሻው ሕያውም እኔ ነኝ ሞቼም ነበርሁ እነሆም
ከዘለዓለም እስከዘለዓለም ድረስ ሕያው ነኝ የሞትና የሲኦልም መክፈቻ
አለኝ» /ራእ1÷17-19/።
ሕይወትን ስለ መስጠቱ «አባቴ እስከ ዛሬ ይሠራል እኔም ደግሞ
እሠራለሁ» /5÷17/ «አብ ሙታንን እንደሚያነሣ ሕይወትም እንደሚሰጣቸው
እንዲሁ ወልድ ደግሞ ለሚወዳቸው ሕይወትን ይሰጣቸዋል» /ዮሐ 5÷21/ «በጎቼ
ድምፄን ይሰማሉ እኔም አውቃቸዋለሁ ይከተሉኝማል እኔም የዘለዓለም ሕይወትን
እሰጣቸዋለሁ» /ዮሐ 10÷27/።
የእግዚአብሔር ልጅ ስለ መሆኑ «እኔም አይቻለሁ እርሱም የእግዚአብሔር
ልጅ እንደሆነ መስክሬአለሁ› /ዮሐ 1÷34/ «የእግዚአብሔር ልጅ የሰው ልጅ
ነውና» /5÷28/ «እኛስ አንተ ክርስቶስ የሕያው የእግዚአብሔር ልጅ እንደ ሆንህ
አምነናል» /ዮሐ 6 ÷69/። «የእግዚአብሔር ልጅ የኢየሱስ ክርስቶስ ወንጌል» /
ማር 1÷1/ «የምወደው ልጄ ይህ ነው እርሱን ስሙት» /ማር9÷7 ማቴ 17÷5
3+17/:: አንተ ክርስቶስ የሕያው እግዚአብሔር ልጅ ነህ» /ማቴ 16÷16/ «ይህ
ሰው በእውነት የእግዚአብሔር ልጅ ነበረ /ማር 15+39/ «ከአንቺ የሚወለደው
ቅዱሱ የእግዚአብሔር ልጅ ይባላል» /ሉቃ 1÷35/።
ከእግዚአብሔር ስለ መምጣቱ «እኔ ከእግዚአብሔር ወጥቼ መጥቻለሁና, |
ዮሐ 8 : 42/።
ከአብ ጋር አንድ ስለ መሆኑ እኔና አብ አንድ ነን» ቍ 30/ «እኔን ያየ አብን
አይቶአል እንዴትስ አንተ አብን አሳየን ትላለህን? እኔ በአብ እንዳለሁ ኣብም በእኔ
እንዳለ አታምንም?» /ዮሐ 14÷9:10/ ወልድን የሚክድ ሁሉ አብ ዕንኳ የለውም
በወልድ የሚታመን አብ ደግሞ አለው» /ኛ ዮሐ 2÷23/።
አምላክ ስለ መሆኑ «እርሱ እውነተኛ አምላክና የዘለዓለም ሕይወት
ነው /1ኛዮሐ 5÷20/ «ከእነርሱም ክርስቶስ በሥጋ መጣ እርሱም ከሁሉ በላይ
ሆኖ ለዘለዓለም የተባረከ አምላክ ነው» /ሮሜ 9÷5/ «የታላቁን የአምላካችንንና
የመድኃኒታችንን የኢየሱስ ክርስቶስን ክብር መገለጥ እየጠበቅን» /1ኛቲቶ 2÷1113/ ቶማስ ትንሣኤውን ከተረዳ በኋላ «ጌታዬ አምላኬም ብሎታል /ዮሐ 20÷28/
«እውነተኛም በሆነው በእርሱ አለን እርሱም ልጁ ኢየሱስ ክርስቶስ ነው እርሱ
እውነተኛ አምላክና የዘለዓለም ሕይወት ነው /1ዮሐ 5÷20/ «አምላክ ሆይ ዙፋንህ
እስከ ዘለዓለም ድረስ ይኖራል የመንግሥትህ በትር የቅንነት በትር ነው» /ዕብ
1 ÷8/::
አዳኝ ስለ መሆኑ «በገዛ ደሙ የዋጃትን የእግዚአብሔርን ቤተክርስቲያን»
/የሐዋ 20÷28/ «እርሱም በእውነት ክርስቶስ የዓለም መድኃኒት እንደ ሆነ
እናውቃለን» /ዮሐ 4÷42/።
ኃጢአት ስለ ማስተሥረዩ «ኃጢአታችንን በራሱ ካነጻ በኋላ በሰማያት
በግርማው ቀኝ ተቀመጠ» /ዕብ 1÷3/ «እምነታቸውንም አይቶ አንተ ሰው ኃጢአትህ
ተሠረየችልህ አለው» /ሉቃ 5÷20/።
የሚሰገድለት አምላክ ስለ መሆኑ «ደግሞም በኵርን ወደ ዓለም ሲያገባ፡የእግዚአብሔር መላእክት ሁሉም ለእርሱ ይስገዱ ይላል» /ዕብ 1÷6/ «በሰማይና
በምድር ከምድር ምበታች ያሉት ሁሉ ለኢየሱስም ይንበረከኩ ዘንድ» /ፊል 2÷10/
«በታንኳይቱም የነበሩት- በእውነት የእግዚአብሔር ልጅ ነህ ብለው ሰገዱለት» /
ማቴ 14÷33/።
ፈጣሪ ስለ መሆኑ «ጌታ ሆይ አንተ ከጥንት ምድርን መሠረትህ ሰማዮችም
የእጆችሀ ሥራ ናቸው» /ዕብ 1÷10/።
ብርሃን ስለ መሆኑ «እኔ የዓለም ብርሃን ነኝ የሚከተለኝ የሕይወት ብርሃን
ይሆንለታል» /ዮሐ 8÷12/።
ባለሥልጣን ስለ መሆኑ«ሕፃን ተወልዶልናልና ወንድ ልጅም ተሰጥቶናልና
አለቅነትም በጫንቃው ላይ ይሆናል ስሙም ድንቅ መካር ኃያል አምላክ የዘለዓለም
አባት የሰላም አለቃ ተብሎ ይጠራል» /ኢሳ 9÷6/ «ነፍሴን ደግሞ አነሣት ዘንድ
አኖራለሁና» /ዮሐ 10÷17/ «ጌታ ኢየሱስ ከሥልጣኑ መላእክት ጋር ከሰማይ
በእሳት ነበልባል ሲገለጥ» /2ኛተሰ 1÷77 «አብያተ ክርስቲያናትም ሁሉ ኩላሊትንና
ልብን የምመረምር እኔ እንደ ሆንሁ ያውቃሉ ለእያንዳንዳችሁም እንደ ሥራችሁ
እሰጣችኋለሁ» /ራእ 2÷23/።
ለማስረዳት ያህል እነዚህን ብቻ ጻፍኩ እንጂ እነዚህን የመሰሉ ቃላት
በመጽሐፍ ቅዱስ በብዛት ይገኛሉ። እነዚህ ቃላት የጌታችን የኢየሱስ ክርስቶስን
አምላክነት አጉልተው የሚያሳዩ ናቸው። መጽሐፍ ቅዱስ አንባብያን ሆይ ኢየሱስ
ክርስቶስ ሰውም አምላክም መሆኑን አትርሱ። ሰው እንደ መሆኑ ስለ ሰውነቱ
የተነገሩ ነገሮች አሉ። አምላክ እንደመሆኑም ስለ አምላክነቱ የተነገሩ ነገሮች አሉ።
ይኼ ስለ ሰውነቱ የተነገረ ነው ይኼ ደግሞ ስለ አምላክነቱ የተነገረ ነው ብሎ
መገንዘብ ያስፈልጋል።
የዚህ ዓለም ገዥ ይመጣልናቊ30 የዚህ ዓለም ገዥ የተባለ
ዲያብሎስ ነው /ም12÷31/። የተብራራውን ይመልከቱ ዲያብሎስም የሚመጣው
ጌታቸንን የሚhስበት ወንጀል ለመፈለግ ነው። ዲያብሎስ ከሳሽ ነውና= ዮሐንስ
ከሳሽነቱን ሲገልጽ እንዲህ ይላል «ቀንና ሌሊትም በአምላካችን ፊት የሚከሳቸው
የወንድሞቻችን ከሳሽ ተጥሎአልና» /ራእ 12÷10/ ዘካርያስም ሰይጣን ታላቁን ካህን
ኢያሱን ሲከሰው አይቶአል /ዘካ 3÷1/ ሰይጣን ኢዮብንም ሲhሰው ነበር /ኢዮ1÷612:2+1-7/#
በእኔ ላይም አንዳች የለውም/ቊ30 በእኔ ላይ ምክንያተ ኃጢአት፣
ምክንያተ ስሕተት አያገኝም ሲል ነው። ጌታችን በዲያብሎስ በተፈተነ ጊዜም
ዲያብሎስን ድል ነሣው እንጂ በፈተናው አልወደቀም /ማቴ 4÷1-11 ማር 1÷12
ሉቃ 4÷2/s ስለሆነም የዚህ ዓለም ገዥ ዲያብሎስ በኢየሱስ ክርስቶስ ላይ ምንም
የኃጢአት ምክንያት አላገኘም።
ማር ዮሐንስ «ዓለሙን ለማዳን እኔ ራሴ በፈቃዴ እሞታለሁ እንጂ ሰይጣን
በእኔ ላይ አይሰለጥንብኝም ማለቱ ነው» ይላል።