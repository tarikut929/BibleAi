ንባብ-እውነተኛ የወይን ግንድ እኔ ነኝ ገበሬውም አባቴ ነው።
ፍሬ የማያፈራውን በእኔ ያለውን ቅርንፍ ሁሉ ያስወግደዋል። ፍሬ
የሚያፈራውንም ሁሉ አብዝቶ እንዲያፈራ ያጠራዋል። እናንተ ስለ ነገርኋችሁ
ቃል አሁን ንጹሐን ናችሁ። በእኔ ኑሩ እኔም በእናንተ። ቅርንጫፍ በወይኑ
ግንድ ባይኖር ከራሱ ፍሬ ሊያፈራ እንዳይቻለው እንዲሁ እናንተ ደግሞ
በእኔ ባትኖሩ አትችሉም። እኔ የወይን ግንድ ነኝ እናንተም ቅርንጫፎች
ናችሁ። ያለ እኔ ምንም ልታደርጉ አትችሉምና በእኔ የሚኖር እኔም በእርሱ
እርሱ ብዙ ፍሬ ያፈራል። በእኔ የማይኖር ቢሆን እንደቅርንጫፍ ወደ ውጭ
ይደርቅማል። እነርሱንም ሰብስበው ወደ እሳት ይጥሏቸዋል፣
ያቃጥሏቸውማል። በእኔ ብትኖሩ ቃሎቼም በእናንተ ቢኖሩ የምትወዱትን
ሁሉ ለምኑ ይሆንላችሁማል። ብዙ ፍሬ ብታፈሩና ደቀ መዛሙርቴ ብትሆኑ
በዚህ አባቴ ይከበራል። አብ እንደወደደኝ እኔ ደግሞ ወደድኋችሁ በፍቅሬ
ኑሩ። እኔ የአባቴን ትእዛዝ እንደጠበቅሁ በፍቅሩም እንደምኖር ትእዛዜን
ብትጠብቁ በፍቅሬ ትኖራላችሁ። ደስታዬም በእናንተ እንዲሆን ደስታችሁም
እንዲፈጸም ይህን ነግሬአችኋለሁ /ቍ 1-11/።
ይጣላል፣
እውነተኛ የወይን ግንድ እኔ ነኝ/ቊ1 ወይን ከጥንት ጀምሮ
የታወቀ ተክል ነው /ዘፍ 14÷18 ዘኍ 13÷23/ «ውርንጫውን በወይን ግንድ
ያስራል÷ የአህያይቱንም ግልገል በወይን አረግ፡ ልብሱን በወይን ያጥባል÷
መጎናጸፊያውንም በወይን ደም፡ ዓይኑም ከወይን ይቀላል» /ዘፍ 49÷11/
ተብሎ የተነገረ ለኢየሱስ ክርስቶስ ነው። ጌታችን በአህያ ላይ ተቀምጦ
ከቢታንያ ወደ ኢየሩሳሌም ስለመግባቱ የተነገረ ትንቢት ነው /ማቴ 21÷113 ሉቃ 19÷28-40/
ቅዱስ ያሬድም እንዲህ ብሎ ተርጕሞታልባረኮ ያዕቆብ ለይሁዳ ወልዱ ወይቤሎ ሀሎ ንጉሥ ዘይወጽእ እምኔከ
ዘየሐጽብ በወይን ልብሶ ወበደመ አስካል ሰንዱኖ ንጉሦሙ ለእስራኤል
ውእቱ “ -ትርጕም- ያዕቆብ ልጁን ይሁዳን መረቀው እንዲህም አለው
«ልብሱን በወይን መጎናጸፊያውንም በወይን ደም የሚያጥብ ከአንተ
የሚወለድ ንጉሥ አለ ይኸውም የእስራኤል ንጉሣቸው ነው።
290
ወይን በብሉይ ኪዳን ለቁርባን ለመሥዋዕት ይሆን ነበር /ዘጸ 29÷40/።
የሰውን ልብ ደስ ያሰኛል /መዝ 103÷15 ምሳ 31÷6 መክ 10÷19/። ወይን
የእስራኤልና የቤተ ክርስቲያን ምሳሌ ነው /መዝ 79÷8-14 ኢሳ 5÷1-5 ሉቃ
20÷9-18/። ወይን በመጽሐፍ ቅዱስ 304 ጊዜ ተጠቅሷል።
ወይን የአትክልት ንጉሥ ነው። ጌታችን ከአትክልት ሁሉ ወይንን
መርጦ “እውነተኛ የወይን ግንድ: እኔ ነኝ ብሏል" በምዕራፍ /12÷24/
ላይ ራሱን በስንዴ ቅንጣት መስሎ አስተምሮ ነበር። በዚህ ምዕራፍ ላይ
ራሱን በወይን ግንድ መሰለው" ሥጋውን በስንዴ ደሙን በወይን እንደሰጠን
ለማጠየቅ ነው ብለዋል የአንድምታ ተርጓምያን።
ነቢዩ ኢሳይያስ “ኑ ያለገንዘብም፣ ያለዋጋም የወይን ጠጅና ወተት
ግዙ” /ኢሳ 55÷1/ ብሎ ነበር። ያለ ዋጋ የሚሰጥ ኢሳይያስ በወይን የመሰለው
የክርስቶስ ደም ነው። ኢየሱስ ክርስቶስ በምሴተ ሐሙስ እንጀራውን ሥጋዬ
ነው ብሉ ጽዋውንም ደሜ ነው ጠጡ ብሎ ለደቀ መዛሙርቱ ሰጥቷቸዋል /
ማር 14÷22-24 ማቴ 26÷26-29/። ሕብስቱን ወደ ሥጋነት ወይኑንም
ወደደምነት ለውጦ ነው የሰጣቸው።
ገበሬውም አባቴ ነው፡- የወይን ግንድ /ተክል/ የሚንከባከበው ገበሬ
ያስፈልገዋል። ወልድም ሰው የሆነው ሥጋ የለበሰው በአባቱ ፈቃድ ነው።
ለዚህ ነው ገበሬው አባቴ ነው የሚለው።
ፍሬ የማያፈራውን በእኔ ያለውን ቅርንጫፍ ሁሉ ያስወግደዋልቊ2
ገበሬው በተክሉ መካከል ፍሬ የማያፈራውን ቅርንጫፍ ቆርጦ ይጥለዋል።
በእሳትም ያቃጥለዋል። እግዚኣብሔርም አምኖ ተጠምቆ ክርስቲያናዊ
ሥራ የማይሠራውን፣ በስም ብቻ ክርስቲያን የሆነውን ሰው በገሃነመ እሳት
ይቀጠዋል /ማቴ 3÷10 ሉቃ 3÷913÷6-9/።
የሚያፈራውን አብዝቶ እንዲያፈራ ያጠራዋል:- ገበሬው የሚያፈራውን
ቅርንጫፍ ይንከባከበዋል እሾሁን ኩርንችቱን ይነቅልለታል ያርምለታል።
እግዚኣብሔርም ሕጉን ትእዛዙን የሚጠብቀውን ሰው በረድኤቱ ይጎበኘዋል፣
ኣጋንንትን ያደክምለታል፣ ያርቅለታል።
እኔ የወይን ግንድ ነኝ እናንተም ቅርንጫፎች ናችሁ/ቊ5
መድኃኒታችን ኢየሱስ ክርስቶስ በዚህ ምዕራፍ ላይ ራሱን በወይን ግንድ
ተከታዮቹን ምእመናንን በቅርንጫፍ መስሎ አስተምሯል።
ቅርንጫፎችን ሁሉ የሚያስገኝ ግንድ ነው። ግንድ የቅርንጫፉ ሁሉ
የቅጠሉ ሁሉ ተሸካሚ ነው። ግንድ ሳይኖር ቅርንጫፍ ሊኖር አይችልም።
የክርስቲያኖች ሁሉ መሠረትም ኢየሱስ ክርስቶስ ነው። ክርስቲያኖች
ከኢየሱስ ክርስቶስ የተገኙ ናቸው። የሚኖሩትም በእርሱ ላይ ተደግፈው
ነው። ክርስቲያኖች ሁሉ የጣፋጩ ግንድ የክርስቶስ ቅርንጫፎች
ናቸውና ክርስቶስን መምሰል ይጠበቅባቸዋል። በትዕግሥት፣ በትሕትና
በፍቅር፣ በርኅራኄ የጣፈጡ ሊሆኑ ይገባል። ክርስቶሳውያን ቅርንጫፎች
ሁነው ዲያብሎሳዊ ፍሬ እንዳያፈሩ እንደ እሬት እንዳይመሩና ወደውጭ
እንዳይጣሉ በከፍተኛ ጥንቃቄ ሊኖሩ ይገባል።
ግንድ ቅርንጫፎቹን ቅጠሎቹን ከመሸከም የሚያርፍበት ጊዜ የለም።
ሁሌም ተሽክሞ ነው የሚታየው" ኢየሱስ ክርስቶስም በትዕግሥቱ እኛን
ያልተሽከመበት ጊዜ የለም" በኃጢአት ስንረክስ ዕንኳ ንስሃ እስክንገባ ራሳችንን
እስክናነጻ ድረስ ይታገሠናል" ቅዱስ ጳውሎስ «ወይስ የእግዚአብሔር ቸርነት
ወደ ንስሃ እንዲመራህ ሳታውቅ የቸርነቱንና የመቻሉን የትዕግሥቱንም
ባለጥግነት ትንቃለህን?» ይለዋል ንስሃ የማይገባውን ሰው /ሮሜ 2፡4/።
ግንድ በራሱ ቅርንጫፎቹን አይገነጣጥልም። አንዳንዶቹ ቅርንጫፎች ግን
በነፋስ ወይም በሌላ ኃይል እየተገነጠሉ ሊወድቁ ይችላሉ።ኢየሱስ ክርስቶስም
ምእመናንን ያቀርባቸዋል እንጂ አያርቃቸውም «ወደ እኔ የሚመጣውን ከቶ
ወደውጭ አላወጣውም» /ዮሓ6÷ 37/ ብሏልና። በራሳቸው ጥፋት በልባቸው
ክህደት በአንደበታቸው ስሕተት ከሕይወት ግንድ ከክርስቶስ የሚገነጠሉ
መኖራቸው ግን አያጠራጥርም።
ቅርንጫፍ የግንዱን ባሕርይ ይዞ ይገኛል። ግንዱ መራራ ከሆነ
ቅርንጫፉም መራራ ይሆናል" ግንዱ ጣፋጭ ከሆነ ቅርንጫፉም
ጣፋጭ ይሆናል።
«ሥሩም ቅዱስ ከሆነ ቅርንጫፎቹ ደግሞ ቅዱሳን ናቸው» /ሮሜ 11÷1618/ ተብሎ ተጽፎኣልና# ጌታችንም «ከእሾህ ወይን ከኩርንችትስ በለስ
ይለቀማልን? እንዲሁ መልካም ዛፍ ሁሉ መልካም ፍሬ ያደርጋል ክፉም
ዛፍ ክፉ ፍሬ ያደርጋል» /ማቴ 7÷15-17/ ብሏል። ክርስቶስ ጣፋጭ የወይን
ግንድ ስለሆነ ተከታዮቹም ጣፋጭ ቅርንጫፎች ናቸው# የእውነተኛው
የወይን ግንድ የክርስቶስ ቅርንጫፎች ሐዋርያትም ጣፋጭ የሆነው የተልእኮ
ፍሬያቸው ለዓለም ምግብ ሆንዋል።
ከግንዱ ጋር የሚኖር ቅርንጫፍ፡- ይለመልማል፣ ያብባል፣ ያፈራል
በሕይወት ይኖራል። ከክርስቶስ ጋር የሚኖር ክርስቲያንም በልጅነት
ለምልሞ፣ አብቦ የጽድቅ ፍሬን ያፈራል። «ጻድቅ እንደዘንባባ
ያፈራል» /መዝ 91÷12/ ተብሎ ተጽፎአልና።
ከግንዱ የተለየ የተቆረጠ ቅርንጫፍ፡- ወደ ውጭ ይጣላል፣ ይደርቃል፣
በእሳት ይቃጠላል። ከክርስቶስ ጋር ኅብረት የሌላቸው የአዳም ዘሮች ሁሉ
እንደተቆረጠ ቅርንጫፍ ናቸው። የሚጠብቃቸው ወደ ገሃነመ እሳት መጣል
ነውና። ቅርንጫፎች ምግባቸውን የሚያገኙት ከግንዱ ነው። ከግንዳቸው
ሲለዩ ምግብ ያጡና ይደርቃሉ።
292
የሰው ልጆችም ሕይወት የሚሰጠውን ሥጋና ደም የሚያገኙት ከክርስቶስ
ነው። ሕይወት ክርስቶስ ብቻ ስለሆነ ከእርሱ የተለየው ሁሉ ሕይወት አልባ
ነው። በክህደት በኑፋቄ ከክርስቶስ የተለየ፣ እንደ ይሁዳ በፍቅረ ንዋይ
ወንድሙን በመሸጥ ከክርስቶስ የተለየ ለሥጋዊ ፍላጎት በመገዛት ሕገ
እግዚአብሔርን በመርሳት ከክርስቶስ የተለየ ሁሉ ሕይወት አልባ ነው።
ያለ እግዚአብሔር
ያለ እኔ ምንም ልታደርጉ አትችሉምና/ቊ5
ፈቃድ ምንም ነገር ማድረግ አይቻልም። ለዚህ ነው ስትጽልዩ «ፈቃድህ
በሰማይ እንደሆነች እንዲሁ በምድር ትሁን» በሉ ያለን / ማቴ 6÷10
ሉቃ 11÷2/። ዮናስ ያለ እግዚአብሔር ፈቃድ ሲጓዝ ወደ ባሕር ተጥሎ
አሣ ውጦታል። ትንቢተ ዮናስን ከምዕራፍ አንድ ጀምረው ይመልከቱ።
ሐዋርያትም በጥብርያዶስ ባሕር ያለ እግዚአብሔር ፈቃድ አሣ ለማጥመድ
ሲደክሙ አድረው አንድም hሣ አላገኙም ነበር። ጌታችን ሲፈቅድ ግን
መረቡን በታንኳይቱ በስተቀኝ በኩል በጣሉት ጊዜ በአንድ ጊዜ አንድ መቶ ሃምሳ
ሦስት አሣዎችን መያዝ ችለዋል /ዮሐ 21÷1-14/።
በእኔ ብትኖሩ/ቊ 7- በእኔ አምናችሁ በእኔ ትምህርት፣ በእኔ ሕግና በእኔ
ትእዛዝ ብትኖሩ ማለቱ ነው።
ቃሎቼም በእናንተ ቢኖሩ/ቊ7 ያስተማርኋችሁን ትምህርት ካስተዋላችሁት
ተግባራዊ ካደረጋችሁት ማለቱ ነው።
ብዙ ፍሬ ብታፈሩ ቊ8፡- ብዙ መንፈሳዊ፣ ሃይማኖታዊ ሥራ ብትሠሩ
ማለቱ ነው። ቅዱስ ጳውሎስም መንፈሳዉያት ሥራዎችን የመንፈስ ፍሬ
በማለት ይገልጣቸዋል /ገላ 5÷22/።
በዚህ አባቴ ይከበራል/ቊ8 ክርስቲያኖች በሚያሳዩት የትዕግሥት፣
የትሕትና፣ የፍቅርና የርኅራሄ ገጽታ አምላክቸው እግዚአብሔር ይከበራል
«መልካሙን ሥራችሁን አይተው በሰማያት ያለውን አባታችሁን እንዲያከብሩ
ብርሃናችሁ እንዲሁ በሰው ፊት ይብራ» /ማቴ 5፥16/ እንዲል።
አብ እንደ ወደደኝ እኔ ደግሞ ወደድኋችሁ/ቊ9 እግዚአብሔር አብ
እግዚአብሔር ወልድን ይወደዋል «በእርሱ ደስ የሚለኝ የምወደው ልጄ ይህ
ነው /ማቴ 3÷17/። ብሎ መስክሮለታልና። ፍቅር የተገኘው ከእግዚአብሔር
ነው። ዮሐንስ «እግዚአብሔር ፍቅር ነው በፍቅርም የሚኖር በእግዚአብሔር
ይኖራል እግዚኣብሔርም በእርሱ ይኖራል» /የዮሐ.መል 4÷16/ ብሏልና።
በፍቅሬ ኑሩ፡- እኔ እንደ ወደድኋችሁ እናንተም እርስ በርሳችሁ
ተዋደዱ ሲል ነው።
የአባቴን ትእዛዝ እንደ ጠበቅሁ/ቊ10 የወልድ ሰው መሆኑ፣
ሥጋ መልበሱ፣ መከራ መቀበሉ፣ መሞቱ- መታዘዝ ተብሎ ይገለጣል /ፊልጵ
2÷8 ዕብ 5÷8/። የአባቴን ትእዛዝ ጠበቅሁ የሚለው- ሰው ሆኖ በዚህ ዓለም
የተገለጠው በአባቱ ፈቃድ ስለ ሆነ ነው። በፈቃድ ሦስቱም /አብ ወልድ
መንፈስ ቅዱስ/ አይለያዩምና።
ጌታችን ስለ ፍቅር ያስተማረው
ትምህርት
ንባብ፡- እኔ እንደ ወደድኋችሁ እርስ በርሳችሁ ትዋደዱ ዘንድ ትእዛዜ
ይህች ናት" ነፍሱን ስለ ወዳጆቹ ከማኖር ይልቅ ከዚህ የሚበልጥ ፍቅር ለማንም
የለም። እኔ ያዘዝኋችሁን ሁሉ ብታደርጉ እናንተ ወዳጆቼ ናችሁ። ከእንግዲህ
ወዲህ ባሮች አልላችሁም። ባርያ ጌታው የሚያደርገውን አያውቅምና ወዳጆች
ግን ብያችኋለሁ ከአባቴ የሰማሁትን ሁሉ ለእናንተ አስታውቄአችኋለሁና። እኔ
መረጥኋችሁ እንጂ እናንተ አልመረጣችሁኝም። አብም በስሜ የምትለምኑትን
ሁሉ እንዲሰጣችሁ ልትሄዱና ፍሬ ልታፈሩ ፍሬአችሁም ሊኖር ሾምኋችሁ። እርስ
በርሳችሁ እንድትዋደዱ ይህን አዛችኋለሁ/ቍ 12-17/።
ትእዛዜ ይህች ናት/ቊ12 ደቀ መዛሙርቱ እርስ በርሳቸው
ይዋደዱ ዘንድና ፍቅርን ይይዙ ዘንድ አዘዛቸው። ትእዛዜ የሚላትም የእርስ
በርሳቸውን ተፋቆሮ ነው። «ቀንበሬ ልዝብ ሸክሜም ቀሊል ነውና» /ማቴ
11÷30/ ብሏቸው ነበር። ቀንበሬና ሸክሜ የሚለውም ትእዛዙንና ሕጉን ነው።
አሁንም እርስ በርሳችሁ እንድትዋደዱ፣ እንድትረዳዱ፣ እንድትተሳሰቡ፣
አዛችኋለሁ ሲል ነው። ከዚህ የቀለለ ትእዛዝ የለም። እርስ በርሳችን ስለ
ተረዳዳን ትእዛዜን ፈጽማችኋል ብሎ ያጸድቀናልና።
ነፍሱን ስለ ወዳጆቹ ከማኖር ይልቅ ከዚህ የሚበልጥ ፍቅር
ለማንም የለውም /ቊ13
ነፍስን ማኖር ማለት- በሞት የነፍስ ከሥጋ መለየትን ያመለክታል።
ለወንድም መሥዋዕት መሆን የፍቅር መጨረሻ ነው። ሌላው የፍቅር መግለጫ
ሁሉ ከዚህ ያነሰ ነው። ሰብኣዊ ወንድማዊ ፍቅር ሻይና ቡና ከመጋበዝ ጀምሮ
በሚልዮንና ከዚያም በላይ የሚቆጠር ብር ወይም ሌላ ስጦታ እስከመስጠት
ድረስ ያድጋል። እጅግ በጣም ካደገም ሕይወትን እስከመስጠት ድረስ ሊያድግ
ይችል ይሆናል# ሕይወትን ከመስጠት በላይ ግን ሊያድግ አይችልም።
ሕይወትን መስጠት የፍቅር ቁንጮ ነው። እርስ በርሳቸው እንዲዋደዱ
ካዘዛቸው በኋላ ታላቅ ፍቅር የትኛው እንደሆነ ገለጠላቸው። በዕለተ አርብ
ደግሞ በመስቀል ላይ በተግባር ያሳያቸዋል።
ከእንግዲህ ወዲህ ባሮች አልላችሁም/ቊ15- ባርያ አገልጋይ
ከጌታው ቤት የሚወጣበትን፣ ከሥራው የሚባረርበትን ቀን አያውቅም።
እየሠጋ እየፈራ ነው የሚኖረው። የጌታው እቅድ ለማኖርም ይሁን ለማባረር
አያውቅም። እናንተ ግን ከእንግዲህ ወዲህ ከእኔ ተለይታችሁ ወደ ሌላ
አትሄዱም ሲላቸው ነው።
ወዳጆች ግን ብያችኋለሁ/ቊ15 ምሥጢር የሚገለጠው
ለወዳጅ ነውና ሰማያዊ፣ አምላካዊ ምሥጢር ስለ ገለጠላቸው ወዳጆች
አላቸው።
የግእዝ በግእዝ ትርጓሜን የተረጐሙ ሊቃውንት፡qሮች አገልጋዮች ናቸውና ከጌቶቻቸው የታዘዙትን የታወቀች ትእዛዝ
ይፈጽማሉ ጌቶች ግን በራሳቸው የፈቀዱትን እንዲሠሩ ሥልጣን አላቸው።
በባርነት ሥርዓት ሳይሆን በጌትነት በባለቤትነት ሥርዓት
በነፃነት
ትሠራላችሁ ሲላቸው ነው «ከአባቴ የሰማሁትን አስታውቄያችኋለሁ» ሲልም፡
- በአምላካዊ ክብር አክብሬአችኋለሁ ሰማያዊ ምሥጢር ገልጨላችኋለሁ
ይህን ሁሉ እኔ ፈቅጄ አድርጌላችኋለሁ እንዴት የባርያዎችን ደረጃ
እሰጣችኋለሁ ሲላቸው ነው»ብለው ተርጕመዋል።
ልትሄዱና ፍሬ ልታፈሩ ሾምኋችሁ/ቊ16_ዓለምን ዙራችሁ
እንድታስተምሩ፣ እንድታሳምኑ፣ እንድታጠምቁ ሥልጣን ሰጠኋችሁ ሲላቸው
ነው /ማቴ 28÷19 ማር 16÷15ትን ይመልከቱ/።
ከዓለም ስለ መለየት
ንባብ፡- ዓለም ቢጠላችሁ ከእናንተ በፊት እኔን እንደጠላኝ እወቁ። ከዓለምስ
ብትሆኑ ዓለም የራሱ የሆነውን ይወድ ነበር ነገር ግን እኔ ከዓለም መረጥኋችሁ እንጂ
ከዓለም ስለአይደላችሁ ስለዚህ ዓለም ይጠላችኋል። ባርያ ከጌታው አይበልጥም
ብዬ የነገርኋችሁን ቃል አስቡ= እኔን አሳደውኝ እንደሆኑ እናንተን ደግሞ
ያሳድዱአችኋል። ቃሌን ጠብቀው እንደሆኑ ቃላችሁን ደግሞ ይጠብቃሉ። ዳሩ ግን
የላከኝን አያውቁምና ይህን ሁሉ ስለ ስሜ ያደርጉባችኋል /ቍ 18-21/።
ከዓለም ስለ አይደላችሁ/ቊ19- እዚህ ላይ ዓለም የሚለው
ኃጢአተኛውን ሕዝብ ነው። ያላመነውን፣ ልቡ የደነደነውን የሰው ዘር
ነው ዓለም ቢጠላችሁ ማለቱ- ኢአማኒው፣ ከሃዲው ትውልድ አማንያኑን/
አማኞችን/ ይጠላልና ነው «ዓለም የራሱ የሆነውን ይወድ ነበር» ሌባ ሌባውን፣
ወንበዴም ወንበዴውን፣ ቀማኛም ቀማኛውን፣ ሰካራም ሰካራሙን ይወዳል።
ኃጢአተኛ የኃጢአት ጓደኛውን ያቀርባል። ሐዋርያት ከዚህ ሁሉ ስለ ተለዩ
ዓለም ይጠላቸዋል።
ባርያ ከጌታው አይበልጥም/ቊ20 እናንተ ከእኔ አትበልጡምና
እኔን እንደጠሉኝ ይጠሉአችኋል፣ እኔን እንዳዋረዱኝ ያዋርዱአችኋል፣ እኔን
ንደአሳደዱኝ ያሳድዷችኋል ሲል ነው።
ቃሌን ጠብቀው እንደሆኑ ቊ20- የእኔን ቃል የተቀበሉት
ግን የእናንተንም ቃል ይቀበላሉ። እኔን ያከበሩኝ ሰዎች እናንተንም
ያከብሯችኋል።
ስለ ጰራቅሊጦስ
ንባብ- እኔ መጥቼ ባልነገርኋቸውስ ኃጢአት ባልሆነባቸውም
ነበር አሁን ግን ለኃጢአታቸው ምክንያት የላቸውም። እኔን የሚጠላ አባቴን
ደግሞ ይጠላል" ሌላ ሰው ያላደረገውን ሥራ በመካከላቸው ባለደረግሁ ኃጢአት
ባልሆነባቸውም ነበር" አሁን ግን እኔንም ኣባቴንም አይተውማል ጠልተውማል።
ነገር ግን በሕጋቸው- በከንቱ ጠሉኝ ተብሎ የተጻፈው ቃል ይፈጸም ዘንድ ነው:
ዳሩ ግን እኔ ከአብ ዘንድ የምልክላችሁ አጽናኝ እርሱም ከአብ የሚወጣ የእውነት
መንፈስ በመጣ ጊዜ እርሱ ስለ እኔ ይመሰክራል። እናንተም ደግሞ ከመጀመርያ
ከእኔ ጋር ኖራችኋልና ትመሰክራላችሁ /ቍ 22-27/።
ለኃጢአታቸውም ምክንያት የላቸውም/ ቊ22 አይሁድ
ላለማመናቸው ምክንያት የላቸውም፣አልሰማንም አላወቅንም ማለት አይችሉም
ሲል ነው። ጌታችን ክርስቶስ መሆኑንና የእግዚአብሔር ልጅ መሆኑን በብዙ
ተአምራት አስረድቷቸዋልና። እያወቀ ኃጢኣት የሠራና ሳያውቅ የሠራ እኩል
አይቀጣም። ያላወቀ ባለማወቁ ያመካኛል። ፍርዱም ይቀልለታል። ጌታችን
እንዲህ ብሏል «የጌታውንም ፈቃድ አውቆ ያልተዘጋጀ እንደ ፈቃዱም
ያላደረገ ያ ባርያ እጅግ ይገረፋል። ያላወቀ ግን መገረፍ የሚገባውንም
ያደረገ ጥቂት ይገረፋል» ሉቃ 12÷47
ሌላ ሰው ያላደረገውን ሥራ በመካከላቸው ባላደረግሁ ኃጢአት
ባልሆነባቸውም ነበር/ቊ24 ከነቢያትም ቢሆን ኢየሱስ ክርስቶስ ያደረገውን
ያህል ተአምር ያደረገ ነቢይ የለም «ዕውር ሆኖ የተወለደውን ዓይኖች ማንም
እንደከፈተ ዓለም ከተፈጠረ ጀምሮ አልተሰማም» /ም 9÷32/ ተብሎ እንደተጻፈ።
ዕውር ሆኖ የተወለደውን ዓይኖች የከፈተ ኢየሱስ ክርስቶስ ብቻ ነው።
ካህናት፣ ከፈሪሳውያን ወገን አንዱም ያላደረገውን እጅግ አስደናቂ የሆነውን ተአምር
ከሊቃነ
ባላደርግላቸው ባያምኑብኝም ኃጢአት አይሆንባቸውም ነበር ነው የሚለን ጌታችን
እኔንም _ አባቴንም አይተውማል _ ጠልተውማል/ቊ24
በሽተኞችን ሲፈውስ፣ ሙታንን ሲያነሣ፣ የዕውራንን ዓይን ሲያበራ አይተውታል።
ጌታችንን
እርሱን ካዩት ኣብንም አይተውታል ማለት ነው። «እኔን ያየ አብን አይቷል» /ም
14÷9/ ብሏልና።
በከንቱ ጠሉኝ/ቊ25 ነቢዩ ዳዊት መድኃኒታችን ኢየሱስ ክርስቶስን
አይሁድ ያለምንም ምክንያት እንደሚጠሉት ተገልጾለት «በከንቱ የሚጠሉኝ ከራሴ
ጠጉር በዙ» /መዝ 68+4/ ብሎ ተናግሮ ነበር። ኢየሱስ ክርስቶስ የዳዊት ትንቢት
መፈጸሙን ነገረን" የሚጠላበት ምክንያት ሳይኖር አይሁድ ጠልተውታልና።
እኔ ከአብ ዘንድ የምልክላችሁ አጽናኝ/ቊ26 ማር ዮሐንስ «በዚህ ቦታ
ኢየሱስ ክርስቶስ መንፈስ ቅዱስን እኔ እልከዋለሁ ኣለ በሌላ ቦታ ም 14÷15
ላይ ደግሞ አብ እንደሚልከው ይገልጻል ይኸውም በባሕርይ አንድ መሆናቸውን
ያመለክታል» ይላል። የግእዝ በግእዝ ትርጓሜን ይመልከቱ።
ከአብ የሚወጣ የእውነት መንፈስ/ቊ26 መንፈስ ቅዱስን ከአብ
የሚወጣ በማለት ገለጸው። ይኸም ቃል ለምሥጢረ ሥላሴ ትምህርት መሠረት ነው።
የምሥጢረ ሥላሴ ትምህርት ግልጽ ሆኖ የተሰጠው በሐዲስ ኪዳን ዘመን ነው።
በብሉይ ኪዳን ምሥጢረ ሥላሴን እግዚአብሔር የገለጸላቸው ነቢያት ይናገሩት
ነበር እንጂ ለሕዝቡ ሁሉ ግልጽ አልነበረም። ጎርጎርዮስ ገባሬ መንክራት «ወባሕቱ
ኢያእመሮሙ መኑሂ እምሰብእ ለሥሉስ ቅዱስ ዘእንበለ ዳዕሙ እምድኅረተሠገወ
ወልደ እግዚአብሔር ወከሠተ ዘንተ "- ነገር ግን ከሰው ወገን ሥሉስ ቅዱስን
ማንም አያውቃቸውም ነበር" የእግዚአብሔር አንድያ ልጅ ሰው ሆኖ ይህን ገለጠው
እንጂ»ይላል /ሃይ አበ ም 13÷9 ገጽ 40/።
በሐዲስ ኪዳን ግን ራሱ ባለቤቱ ኢየሱስ ክርስቶስ አብ አባቱ እንደሆነ፣ እርሱም
የአብ ልጅ እንደሆነ፣ መንፈስ ቅዱስም ከአብ እንደ ወጣ ገልጾ አስተምሯልና= ይህን
ቃል መነሻ በማድረግ ሊቃውንት መንፈስ ቅዱስ ከአብ የወጣ መሆኑን ገልጠው
አስተምረዋል። ሠለስቱ ምእት «ወነአምን በመንፈስ ቅዱስ እግዚእ ማሕየዊ ዘሰረጸ
እምኣብ (ኣብን አህሎ መስሎ በተገኘ የባሕርይ ገዥ የባሕርይ ሕይወት በሚሆን
በመንፈስ ቅዱስ እናምናለን»ብለዋል /ሃይ.ኣበ ም 17÷11/።
ሊቁ ቅዱስ ኪራኮስ ዘአንጾኪያም «መንፈስ ቅዱስሂ ወጽአ እምአብ ወአኮ
እምካልእ(መንፈስ ቅዱስ ከአብ ወጥቷል እንጂ ከሌላ አይደለም» ብሏል /ሃይ አበ
ም 91÷6 ገጽ 398/።
