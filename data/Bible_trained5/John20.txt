ንባብ፡- ከሳምንቱ በመጀመርያው በእሑድ ሰንበት መግደላዊት
ማርያም ገና ጨለማ ሳለ ማለዳ ወደ መቃብር መጣች። ድንጋዩም ከመቃብሩ
ተፈንቅሎ አየች። እየሮጠችም ወደ ስምዖን ጴጥሮስና ኢየሱስ ይወደው ወደ ነበረው
ወደ ሌላው ደቀመዝሙር መጥታ- ጌታን ከመቃብር ወስደውታል ወዴትም
እንዳኖሩት አናውቅም አለቻቸው። ስለዚህ ጴጥሮስና ሌላው ደቀመዝሙር ወጥተው
ወደ መቃብሩ ሄዱ። ሁለቱም አብረው ሮጡ። ሌላው ደቀመዝሙርም ከጴጥሮስ
ይልቅ ፈጥኖ ወደ ፊት ሮጠና አስቀድሞ ከመቃብሩ ደረሰ። ዝቅም ብሎ ቢመለከት
የተልባ እግሩ ልብስ ተቀምጦ አየ። ነገር ግን አልገባም። ስምዖን ጴጥሮስም
ተከትሎት መጣ። ወደ መቃብሩም ገባ፡ የተልባ እግሩን ልብስ ተቀምጦ ኣየ።
ደግሞም በራሱ የነበረውን ጨርቅ ለብቻው በአንድ ስፍራ ተጠምጥሞ እንደነበረ
እንጂ ከተልባ እግሩ ልብስ ጋር ተቀምጦ እንዳልነበረ አየ። በዚያን ጊዜ አስቀድሞ
ወደ መቃብር የመጣውም ሌላው ደቀ መዝሙር ገባ አየም አመነም፡ ከሙታን
ይነሣ ዘንድ እንዲገባው የሚለን የመጽሐፉን ቃል ገና አላወቁም ነበርና። /ደቀ
መዛሙርቱም ወደ ቤታቸው ደግሞ ሄዱ /ቍ 1-10/።
ከሳምንቱ በመጀመርያው በእሑድ ሰንበት/ቊ1እሑድ ከሰባቱ
ቀኖች መጀመርያው ቀን ነው። ጌታችን ትንሣኤውን ከገለጸበት በኋላ
ሰንበት ተብሏል። በአንድምታው ትርጓሜያችን እሑድ ሰንበት በተባለበት
ቀን ተብሎ ተገልጾአል። እሑድን ሰንበት ብሎ የገለጸው ዮሐንስ ብቻ ነው።
ማቴዎስና ሉቃስ መጀመርያ ቀን በመሆኑ ተስማምተዋል /ማቴ 28፥1 ሉቃ
24፥1/። ማርቆስ ሰንበት የሚለው ቅዳሜን ነው «ሰንበትም ካለፈ በኋላ» /
ማር 16፥1/ ይላልና" ቅዳሜ ካለፈ በኋላ እሑድ ጠዋት ማለቱ ነው።
ማቴዎስም «በሰንበትም መጨረሻ» /ማቴ 28፥17 ስለ ሚል ሰንበት የሚለው
ቅዳሜን ነው።
መግደላዊት ማርያም- ጌታችን ሰባት አጋንንት ያወጣላት ሴት ናት
/ሉቃ 8፥2 ማር 16 9/። አንድምታው ትርጓሜያችን-በማርያም መግደላዊት
ላይ አድረውባት የነበሩትን ርኩሳን መናፍስት/አጋንንት/ ሲተነትን፡- መንፈሰ
ትዕቢት፣ መንፈሰ ጽርፈት፣ መንፈሰ ቅንዓት መንፈሰ ትውዝፍት፣ መንፈሰ
ዝሙት፣ መንፈሰ ሐሜትና መንፈሰ ሐሰት ናቸው ይላል።
መግደላዊት ማርያም- ጌታችን ሰባት አጋንንት ያወጣላት ሴት ናት
/ሉቃ 8፥2 ማር 16 9/። አንድምታው ትርጓሜያችን-በማርያም መግደላዊት
ላይ አድረውባት የነበሩትን ርኩሳን መናፍስት/አጋንንት/ ሲተነትን፡- መንፈሰ
ትዕቢት፣ መንፈሰ ጽርፈት፣ መንፈሰ ቅንዓት መንፈሰ ትውዝፍት፣ መንፈሰ
ዝሙት፣ መንፈሰ ሐሜትና መንፈሰ ሐሰት ናቸው ይላል።
1ኛ መንፈሰ ትዕቢት- ራሷን ከሌሎች ሴቶች ለየት አድርጋ ማለት
ራስን
hፍ አድርጋ የመመልከት ፍላጎትን የሚያመጣ መንፈስ ነበረባት።
ታላቅ ማድረግ ሌላውን መናቅ የሚመጣው መንፈሰ ትዕቢት ሲያድር ነውና።
2ኛ መንፈሰ ጽርፈት- የስድብ መንፈስ ማለት ነው። የስድብ መንፈስ
ያደረበት ሰው ተሳዳቢ ይሆናል። ዮሐንስ በራእዩ ያየው አውሬ እግዚአብሔርንና
የእግዚአብሔርን ስም የሚሳደብ ነበር /ራእ 13፡5.6 ስድብ ትልቅ ኃጢአት
ው። ጌታችን እንዲህ ብሏል «እኔ እላችኋለሁ ሰዎች ስለሚናገሩት ስለከንቱ
ር ሁሉ በፍርድ ቀን መልስ ይሰጡበታል ከቃልህ የተነሣ ትጸድቃለህና
ቃልህም የተነሣ ትኮነናለህ» /ማቴ 12፥36:37/ በማርያም መግደላዊት ላይ
ያደረው ሁለተኛው ርኩስ መንፈስ የስድብ መንፈስ ነበር።
3ኛ መንፈሰ ቅንዓት- የቅንዓት መንፈስ ነው። አንዱ በሌላው ላይ
እንዲቀና የሚያደርግ መንፈስ ነው። በሌላው ውበት፣ በሌላው አካል፣ በሌላው
ሀብት ንብረት ወይም በሌላው እውቀት የሚቀኑ ሰዎች የቅናት መንፈስ
የያዛቸው ናቸው። ቅዱስ ጳውሎስ ከዘረዘራቸው የሥጋ ሥራዎች አንዱ
ቅንዓት ነው /ገላ 5፥20/።
4ኛ መንፈሰ ትውዝፍት/የምንዝር ጌጥ/ ልቅ የሆነ አካልን የሚያጋልጥ
አለባበስ ማለት ነው። እንዲህ አይነቱን አለባበስ የሚያስወድድ መንፈስ
በማርያም መግደላዊት ላይ ነበር።
5ኛ መንፈሰ ዝሙት፡- ዝሙትን የሚያስወድድ መንፈስ ማለት ነው።
የብሉይ ኪዳን ሕግ አመንዝራው ወንድና አመንዝራይቱ ሴት ፈጽመው
ይገደሉ ይል ነበር /ዘሌ 20፥10/። ጌታችንም «ወደ ሴት ያየ ሁሉ የተመኛትም
ያን ጊዜ በልቡ ከእርሷ ጋር አመንዝሮአል» /ማቴ 5፥28/ ብሏል ከሥጋ
ሥራዎች አንዱ ዝሙት ነው /ገላ 5፥19/ ምንዝር ወይም ዝሙት በብሉይ
ኪዳንም ሆነ በሐዲስ ኪዳን የተከለከለ ስለ ሆነ የርኩስ መንፈስ ተግባር ነውE
6ኛ መንፈሰ ሓሜት፡- ሰውን የማማት መንፈስ ዳዊት በመዝሙሩ
«ተቀምጠህ ወንድምህን አማኸው» /መዝ 49፡20/ በማለት ይወቅሳል።
ሁለተኛም «ባልንጀራውን በቀስታ የሚያማን እርሱን አሳደድሁ» /መዝ
100፡5 ይላል። ሰሎሞንም «ሐሜትንም የሚገልጥ ሰነፍ ነው» /ምሳ 10፡18/
ይላል።
7ኛ መንፈሰ ሐሰት- ሐሰት የሚያናግር መንፈስ" ጌታችን ዲያብሎስን
የሐሰት አባት ብሎታል /ዮሐ 8'44/። ሰይጣን ራሱ አክአብን ለማሳሳት
«ወጥቼ በነቢያቶቹ ሁሉ አፍ hሰተኛ መንፈስ እሆናለሁ» /1ኛ ነገ 22 21
22 ሲል ተናግሮአል።
እነዚህ ሰባት መናፍስት እያንዳንዳቸው አንድ አንድ ኃጢአት ያሠርዋት
ነበር ማርያም መግደላዊትን። ጌታችን እነዚህን አጋንንት ካወጣላት በኋላ
እርሱን መከተል ጀመረች" ጌታችን በተሰቀለ ጊዜም ከመስቀሉ አጠገብ
ከተገኙት ሴቶች አንዷ ማርያም መግደላዊት ነበረች /ዮሐ 19፡25 
ገና ጨለማ ሳለ ማለዳ ወደ መቃብር መጣችቊ1
ማርያም መግደላዊት ገና ጨለማ ሳለ ብቻዋን ወደ መቃብር እንደሄደች
ይነግረናል። ጌታችን ከጨለማ ኑሮ አውጥቷት ነበር" እሷም ገና ጨለማ
ሳለ ወደ መቃብሩ ሄደችs በውስጧ ያለው የኢየሱስ ክርስቶስ ፍቅር ኃይል
ከጨለማው ኃይል በላይ ስለሆነ ነው ማርያም በጨለማ ወደ መቃብር
የሄደችው።ማርያም በጨለማ ወደ መቃብር የሄደችውም ጌታችንን ሽቱ
ለመቅባት ነው «እኔም ወስጄ ሽቱ እንድቀባው» /ቊ15 ብላለችና። ከርኩሳን
አጋንንት ጋር ረክሶ የነበረውን ሕይወቷን የቀደሰላት ኢየሱስ ክርስቶስን ሽቱ
በመቅባት ውለታ ለመክፈል ፈልጋ ነው።
የግእዝ በግእዝ ትርጓሜም፡- በዚያ ዘመን የነበሩ ሰዎች ሙታንን
ሽቱ የመቅባት ሥርዓት እንደ ነበራቸውና ማርያምም እንደ ሥርዓታቸው፣
እንደልማዳቸው ጌታችንን ሸቱ ለመቅባት በጨለማ ወደ መቃብር እንደ
መጣች ይገልጣል።
ድንጋዩም ከመቃብሩ ተፈንቅሎ አየች/ቊ1 የድንጋዩን መፈንቀል
አራቱም የወንጌል ጸሐፊዎች መዝግበውታል /ማቴ 28፥1-3 ማር 16፥4 ሉቃ
24፥2። ጌታችን ሲነሣ ድንጋዩ እንደተገጠመ ነበር። የመቃብሩን ባዶነት
ለሴቶች ለማስረዳት መልአኩ ድንጋዩን ፈነቀለ» እነሆም የጌታ መልአክ
ከሰማይ ስለወረደ ታላቅ የምድር መናወጥ ሆነ ቀርቦም ድንጋዩን አንከባሎ
በላዩ ተቀመጠ» /ማቴ 28፥2" ይህ የተደረገው ሴቶች እየተመለከቱት ነው።
መልአኩ ኢየሱስ ክርስቶስ በመቃብሩ ውስጥ አለመኖሩን ለሴቶች አስረዳቸው
«እንደተናገረ ተነሥቶአልና በዚህ የለም የተኛበትን ስፍራ ኑና እዩ» /ማቴ
28÷6/ ብሎ ኣሳያቸው።
ጌታን ከመቃብር ወስደውታል/ ቊ2 ማርያም መጀመሪያ በጨለማ
እንደሄደች የድንጋዩን መፈንቀል ስታይ ደንግጣ ተመለሰች እንጂ ቀርባ
መቃብሩን ኣልጎበኘችም። ሌቦች የወሰዱት መስሎአት ነበር" የመቃብሩን
መከፈት ብቻ ለጴጥሮስና ለዮሐንስ ነገረች።
ኢየሱስ ይወደው ወደ ነበረው ወደ ሌላው ደቀ መዝሙር/ቊ2
ጌታችን ይወደው የነበረው ደቀ መዝሙር ዮሐንስ ነው /ም 13፥23/
ላይ የተብራራውን ይመልከቱ። የግእዝ በግእዝ ትርጓሜም «ወዘይቤ ወኀበ
ካልዕኒ ረድእ ዝኒ በXንተ ርእሱ፤ ወደ ሌላው ደቀ መዝሙር የሚለው
ስለራሱ መናገሩ ነው» ይላል።
ሌላው ደቀ መዝሙር አስቀድሞ ከመቃብሩ ደረሰ / ቊ4
ማርያም መግደላዊት የነገረቻቸውን ከሰሙ በኋላ ጴጥሮስና ዮሐንስ
በአንድ ላይ ቢሮጡም ዮሐንስ ቅዱስ ጴጥሮስን አልፎ ሄዶ አስቀድሞ
ከመቃብሩ ደርሶአል።
የግእዝ በግእዝ ትርጓሜን የተረጐሙ ሊቃውንት «ዮሐንስ ጴጥሮስን
መቅደሙ በጌታው በኢየሱስ ክርስቶስ ፍቅር ስለሚቃጠል ነው። አንድም
ዮሐንስ ወጣት ስለሆነ ነው» ብለዋል። የአንድምታ መተርጕማንም ዮሐንስ
ወጣት በመሆኑ ቀደመው በሚለው ትርጕም ተስማምተዋል።
የተልባ እግሩን ልብስ ተቀምጦ አየ/ ቊ5
የተልባ እግር፡- የመጽሐፍ ቅዱስ መዝገበ ቃላት «የተልባ እግር
ወይም የአገዳው ልጥ ጭረትነት ያለው ጭረቱ በጥበብ ተሠርቶ ጥሩ ጨርቅ
ወይም በፍታ የሚሆን» ይላል። ነቢዩ ኢሳይያስም ነጭ ልብስ ከተልባ እግር
እንደሚሠራ ይናገራል /ኢሳ 19፥9 ኢያ 2፥6/። ዮሴፍ ጌታችንን በተልባ
እግር ልብስ በንጹሕ በፍታ ነበር የከፈነው /ማቴ 27፥57-60 ማር 15፥45፡
46 ሉቃ 23፥53/።
ነገር ግን አልገባም/ቊ6 ዮሐንስ አስቀድሞ ከመቃብሩ ቢደርስም
ወደ መቃብሩ ግን አልገባምs የአንድምታ ተርጓምያን ዮሐንስ ቀድሞ
ያልገባው ስለ ክብረ ጴጥሮስ ነው (ጴጥሮስን አክብሮ ነው) ከኤጲስ ቆጶሱ
አስቀድሞ ቄሱ ከመቅደስ እንዳይገባ ለማጠየቅ ነው ብለው አትተዋል።
ስምዖን ጴጥሮስም ተከትሎት መጣ /ቊ6 የግእዝ በግእዝ ትርጓሜ
«ጴጥሮስ ወደ ኋላ የቀረው ሽማግሌ ስለ ሆነና ሰውነቱ በክህደት ምክንያት ስለ
ታመመች ነው» ይላል። አንድምታው ትርጓሜያችን ግን ስምዖን ጴጥሮስ
ወደ ኋላ የቀረበትን ምክንያት ሲገልጽ- በኃዘን ተቀጥቅጦ ነዋሪ ስለሆነ
ነው ይላል። ቅዱስ ጴጥሮስ ጌታችን በተያዘባት ሌሊት በአንደበቱ ቢክድም
በአንብዐ ንስሃ ተፈውሶአልና ሽማግሌ ስለሆነ የሚለው ትርጓሜ የተሻለ ነው:
በራሱ የነበረውን ጨርቅ ለብቻው /ቊ7 ጌታችን የተከፈነባቸው
ልብሶች ከአፈ መቃብር ነው የተገኙት" በራሱ ላይ የነበረውና በሌላው አካሉ
ላይ የነበረው ልብስ ሳይቀላቀል ነው የተገኘው።
የግእዝ በግእዝ ትርጓሜ «ልብሶቹ መገኘታቸው አለመሠረቁን ያመለክታል።
ሌቦች ሥጋውን ሳይሆን ልብሶቹን ይወስዱ ነበርና» ይላል" ጌታችን ልብሱን
ትቶ መነሣቱም የሰው ሁሉ ሥጋ በዕለተ ትንሣኤ /0ትንሣኤ ቀን/ ልብስ
እንደማያስፈልገው የማያልፍ ሰማያዊ Aብስ እንደሚሰጠው ያመለክታል» ይላል
ጌታችን ለማርያም መግደላዊት እንደ ተገለጠላት
ንባብ- ማርያም ግን እያለቀሰች ከመቃብሩ በስተውጭ ቆማ ነበር።
ስታለቅስም ወደ መቃብር ዝቅ ብላ ተመለከተች ሁለት መላእክትም ነጭ ልብስ
ለብሰው የኢየሱስ ሥ ተኝቶበት በነበረው አንዱ በራስጌ ሌላውም በእግርጌ
ተቀምጠው አየች። እነርሱም- አንቺ ሴት ስለምን ታለቅሻለሽ/? አሉአት። እርስዋም
ጌታዬን ወስደውታል ወዴትም እንዳኖሩት አላውቅም አለቻቸው። ይህንም ብላ ወደ
ኋላ ዘወር ስትል ኢየሱስ ቆሞ አየችው። ኢየሱስም እንደሆነ አላወቀችም። ኢየሱስም
አንቺ ሴት ስለምን ታለቅሻለሽ ማንንስ ትፈልጊያለሽ አላት። እርሷም የኣትክልት
ጠባቂ መስሎአት ጌታ ሆይ አንተ ወስደኸው እንደሆንህ ወዴት እንዳኖርኸው
ንገረኝ እኔም ወስጄ ሽቱ እንድቀባው አለችው። ኢየሱስም ማርያም አላት። እርስዋ
ዘወር ብላ በዕብራይስጥ፡- ረቡኒ አለችው" ትርጓሜውም፡- መምህር ሆይ ማለት
ነው። ኢየሱስም- ገና ወደ አባቴ አላረግሁምና አትንኪኝ፡ ነገር ግን ወደ ወንድሞቼ
ሂደሽ፡- እኔ ወደ አባቴና ወደ አqታችሁ ወደ አምላኬና ወደ አምላካችሁም ዐርጋለሁ
ብለሽ ንገሪያቸው አላት። መግደላዊት ማርያም መጥታ ጌታን እንዳየች፡ ይህንም
እንዳላት ለደቀመዛሙርቱ ነገረች /ቍ 11-18/።
ማርያም ግን እያለቀሰች ከመቃብሩ በስተውጭ ቆማ ነበር/ቊ11
ጴጥሮስና ዮሐንስ የመቃብሩን ሁኔታ ከተመለከቱት በኋላ ወደ ቤታቸው ነው
የሄዱት# ማርያም መግደላዊት ግን አሁንም በፍለጋ ላይ ናት። ልቧ ጌታዋን
ናፍቋልና እግሯም ወደ ቤት መመለስ አልቻለምና ከመቃብሩ ቀረች።
ዓይኖቿም እንባ በማፍሰስ ተባበሯት። የጌታዋ ሞት የፍቅሯን ነበልባል
አላጠፋውም። በዕለተ አርብ እስከ ቀራንዮ በዕለተ እሑድ እስከ ጎልጎታ
ጌታዋን ተከተለችው።
ሁለት መላእክት ነጭ ልብስ ለብሰው/ ቊ12 ማርያም መግደላዊት
ነጭ ልብስ የለበሱ ሁለት መላእክትን አየች። ለጴጥሮስና ለዮሐንስ ያልተገለጠ
ምሥጢር ለማርያም መግደላዊት ተገለጠ" መላእክት ነጭ መልበሳቸው ቀኑ
የደስታ ቀን መሆኑን ለመግለጽ ነው” «አንቺ ሴት ስለምን ታለቅሻለሽ
አሉኣት» ዛሬ የለቅሶ ቀን አይደለም ሲሉኣት ነው።መላእክት በኋላ
ከማርያም መግደላዊት ጋር ለመጡት ሴቶች የጌታችንን ትንሣኤ ፈጥነው
አብስረዋቸዋል /ሉቃ 24፡45 ማር 16፡5፡6 ማቴ 28 2-6 ለማርያም
መግደላዊት ግን አላበሠርዋትም። ትንሣኤውን የሚያበሥር ጌታ ከፊታቸው
ቆሟልና። ጌታችን ራሱን ሊገልጥላት Xንደ ፈለገ ስለ አወቁ ነው።
ወደ ኋላ ዘወር ስትል ኢየሱስን ቆሞ አየችው /ቊ14 ለምን ወደ
ኋላዋ ዘወር አለች? ማርያም ወደ ኋላዋ ዘወር ያለችው የጌታችንን የሥጋውን
ጥላ አይታ ነው የሚሉ ተርጓምያን አሉ። ሌሎች መተርጕማን ደግሞ ወደ
ኋላዋ መመለሷ ሁለቱን መላእክት እንደሚያገለግሉ ሁነው ስለ አየች ነው
ብለዋል» የግእዝ በግእዝ ትcጓሜን ይመልከቱ።
አንቺ ሴት ስለምን ታለቅሻለሽ ማንንስ ትፈልጊያለሽ?ቊ15
መላእክት የተናገሩትን ቃል ጌታችን ደገመው። ዛሬ የምታለቅሽበት ቀን
አይደለም ሲላት ነው። መላእክትም ጌታችንም የማርያምን እንባ ለማበስ
ተመሳሳይ ቃላትን ተናግረዋል።
የአትክልት ጠባቂ መስሎአት/ቍ15 ጌታችን ማርያምን አንቺ
ሴት ስለምን ታለቅሻለሽ ማንንስ ትፈልጊያለሽ ሲላት የአትክልት ጠባቂ
መስሎአት ነበር።የአትክልት ጠባቂ እንደሆነ የገመተችው ጌታችን የተቀበረው
በአትክልት ቦታ ስለሆነ ነው።
ጌታችን መጀመሪያ ራሱን አልገለጠላትም። በድንገት ብታየው
ሰይጣናዊ ምትሐት ይመስላት ነበር።በየጥቂቱ ራሱን ገለጠላት። መጀመሪያ
ላይ የአትክልት ጠባቂ መስሎ ታያት።በኋላ ግን ማርያም ብሎ ቃሉን
በማሰማት እንድታስተውለው ፈቀደላት።
እኔም ወስጄ ሽቱ እንድቀባው/ቊ15 የሚያነጋግራት ራሱ ባለቤቱ
መሆኑን ስለአላወቀች ጌታዋን የወሰደው የአትክልት ጠባቂ መስሎአት
እንዲሰጣት ትማፀናለች። የምትፈልገው ሽቱ ለመቅባት መሆኑን ገለጸች።
ኢየሱስም ማርያም አላት/ቊ16 አሁን እንድታውቀው ፈቀደላት። ራሱን
ሰለገለጠላት «በዕብራይስጥ ረቡኒ አለችው- መምህር ሆይ ማለት ነው። ጌታችን
መጀመሪያ ራሱን ለማርያም መግደላዊት ገለጠ። ማርቆስም ይህን እውነት ጽፎታል»
ከሳምንቱም በመጀመሪያው ቀን ማልዶ በተነሣ ጊዜ አስቀድሞ ሰባት አጋንንት
ላወጣላት ለመግደላዊት ማርያም ታየ» /ማር 16፥9/ በማለት መስክሮአል።
ጌታችን ወንጌልን ሲሰብክ «ለምኑ ይሰጣችሁማል ፈልጉ ታገኙማላችሁ
መዝጊያን አንኳኩ ይከፈትላችሁማል» /ማቴ 7፥7-12 ሉቃ 11፥9-11/ ብሎ
የተናገረው ቃል ለመግደላዊት ማርያም ተደርጎላታል። በትዕግሥት የፈለገችውን
ጌታዋን አገኘችው። አሁን ከኀዘን ወደ ደስታ ከጭንቀት ወደ ዕረፍት ተመልሳለች
ርሷ የፈለገችው ነፍስ የተለየችውን መቃብር ውስጥ የተኛውን አካል ሽቱ ለመቅባት
ነበር። ሞትን ድል አድርጎ ሕያው ሆኖ አየችው" የፈለገችውን ሳይሆን ከፈለገችው
በላይ ሕያው አካልን አገኘች። ብቻዋን እንዳለቀሰች ከሁሉም በፊት ብቻዋን ደስ
አላት።
ገና ወደ አባቴ አላረግሁምና አትንኪኝ/ ቊ17 ማርያም ሽቱ ይዛ ነበርና
ሽቱውን ለመቅባት ቀርባለች። ሽቱ መቀባት የሚያስፈልገው የሚበላሽ ሥጋ ነው።
ሥጋዬ ሕያው ነውና ሽቱ አያስፈልገውም ሲላት ነው" መግደላዊት ማርያም
3ታችንን ካየችው በኋላ ወደ ቤት ሄዳ ለደቀመዛሙርቱ ነግራ እንደገና ከሌሎች
ሴቶች ጋር ወደ መቃብሩ መጥታለች /ሉቃ 2410 ማር 161 ማቴ 28፥1-10/።
ማቴዎስ እንደመዘገበው ሴቶቹ መልአኩ የነገራቸውን ለደቀመዛሙርቱ ለመንገር
ሲሮጡ «ኢየሱስ አገኛቸውና- ደስ ይበላችሁ አላቸው" እነርሱም ቀርበው እግሩን
ይዘው ሰገዱለት» ይላል" እግሩን ይዘው ከሰገዱለት ሴቶች አንዷ መግደላዊት
ማርያም መሆንዋ ተገልጾአል"እንግዲህ መጀመሪያ ላይ ኣትንኪኝ ማለቱ አሁን
ጊዜው አይደለም በኋላ እግሬን ይዘሽ ትሰግጅልኛለሽ ሲላት ነው።
አንድምታው ትርጓሜያቸን ግን «ገና አላመንሽብኝምና አትንኪኝ በማለት
ሕፀፀ ሃይማኖቷን /የሃይማኖቷን ጉድለት/ ነቀፈ» ይላል። ሌላም ሐተታ ያገኛሉና
አንድምታውን ይመልከቱ።
እኔ ወደ አባቴና ወደ አባታችሁ ወደ አምላኬና ወደ አምላካችሁ
ዐርጋለሁ/ቊ17
ጌታችን ከድንግል ማርያም ነሥቶ የተዋሐደው ሥጋ ፍጡር መሆኑን
ያመለክታል።የተዋሐደው ሥጋ ከተዋሕዶ በኋላ አምላክ ቢሆንም ከተዋሕዶ በፊት
ፍጡር መሆኑ አይዘነጋም" ስለዚህ የሥጋን ባሕርይ ለመግለጽ አምላኬ ይላል።
ሐዋርያትን ወንድሞቼ ብሏቸዋል" ወንድሞቹ የሆኑት ሰው በመሆኑ ነው። ወደ
አመላኬና ወደአምላካችሁ ማለቱም፡- በሥጋው ከሐዋርያት ጋር አንድ መሆኑን
ለመግለጽ ነው። ወንድሞቼ ባይል ኖሮ አምላኬ አይልም ነበር። ወንድሞቼ ማለትና
አምላኬ ማለት ሁለቱም ሰው መሆኑን የሚገልጹ ቃላት ስለሆኑ ወንድሞቼ ካለ
በኋላ አምላኬ የሚለውን ቃል አስከተለ። አብ ግን በሥጋ ወንድማቸው አልሆነምና
አምላካችሁ በማለት ብቻ ገለጠው።
የግእዝ በግእዝ ትርጓሜ ወንጌል «ወኢይቤ ኣቡነ ወአምላክነ -አባታችን
አምላካችን አላለም። እንዲህም ኣለማለቱ፡- ራሱን ከሐዋርያት ለመለየት ነው።
እርሱ ከአብ ጋር በመለኮት፣ በባሕርይ አንድ ነውና። ኣብ ለወልድ የባሕርይ አባቱ
ነውና= ለእኛ ግን አብ አባታችን የሆነው በሀብተ ጸጋ ነው። አምላኬ ማለቱም
ለለበሰው ሥጋ አምላኩ ነውና» ይላል።
የአንድምታ ትርጓሜያችንም ከዚህ ትርጕም ጋር ይስማማል «አቡየ ብሎ
የእሱን ልደት ተናገረ አቡየ /አባቴ/ ያለው የእርሱ የባሕርይ ነው/የባሕርይ አባቱ
ነው። አቡክሙ/አባታችሁ/ ያለው የእኛ የጸጋ ነው" አምላኬ ማለቱም በሥጋ
ይፈጥረዋልና" ወደ አምላካችሁ ማለቱም ፈጣሪያችን ነውና» በማለት ያትታልና /
ያብራራልና/
የቆጵሮስ ኤጲስቆጶስ ኤጲፋንዮስም «ስለ መለኮታዊ ባሕርዩ (የባሕርይ ልጁ ስለ
ሆነ) አብን አባቴ ይለዋል። በባሕርየ መለኮቱ አባቱ ነውና" ወደ አባታችሁ ማለቱም
በሰጣቸው ጸጋ ለሐዋርያት አባታቸው ነውና" ወደ አምላኬና ወደ አምላካችሁ
ማለቱም በሥጋዊ ባሕርዩ ከደቀ መዛሙርቱ ከሐዋርያት ጋር ስለሚመሳሰል ነው።
የእኛን ባሕርይ ስለ ተዋሐደ አምላኬ ይላል ይኸም አምላካችሁ ማለት ነው»በማለት
አምላኬ የሚልበትን ምክንያት ይገልጣል /ሃይ. አበ ም 54÷7-10 ገጽ 177/።
ጌታችን ከተነሣ በኋላ ለሐዋርያት እንደ ተገለጠላቸው
ንባብ- ያም ቀን እርሱም ከሳምንቱ ፊተኛው በመሽ ጊዜ ደቀመዛሙርቱ
ተሰብስበው በነበሩበት አይሁድን ስለፈሩ ደጆቹ ተዘግተው ሳለ- ኢየሱስ መጣ
በመካከላቸውም ቆሞ- ሰላም ለእናንተ ይሁን አላቸው" ይህንም ብሎ እጆቹንም
ጎኑንም አሳያቸው" ደቀመዛሙርቱም ጌታን ባዩ ጊዜ ደስ አላቸው ኢየሱስም
ዳግመኛ- ሰላም ለእናንተ ይሁን አብ እንደላከኝ እኔ ደግሞ እልካችኋለሁ አላቸው።
ይህንም ብሎ እፍ አለባቸውና- መንፈስ ቅዱስን ተቀበሉ" ኃጢአታቸውን ይቅር
ላችኋቸው ሁሉ ይቀርላቸዋል" የያዛችሁባቸው ተይዞባቸዋል አላቸው /ቍ 1923/
ከሳምንቱ ፊተኛው በመሸ ጊዜ/ቊ19 አንድ ሳምንት ከእሑድ ጀምሮ
ቅዳሜ ስለሚጠናቀቅ እሑድ የሌላው ሳምንት መጀመሪያ ነው። ለዚህ ነው
ከሳምንቱ ፊተኛው የሚለው። በመሸ ጊዜ ማለት እሑድ የትንሣኤ ዕለት
ለማለት ነው።
አይሁድን ስለ ፈሩ ደጆቹ ተዘግተው ሳሉ /ቊ19 ጌታችን «እናንተ
ታለቅሳላችሁ ሙሾም ታወጣላችሁ ዓለም ግን ደስ ይለዋል እናንተም
ታዝናላችሁ» /ም 16፥20/ ብሏቸው ነበርና ደቀመዛሙርቱ ተሰብስበው
በአንድ ቤት ውስጥ እያዘኑ ነበሩ# አይሁድ ይይዙናል ብለው ከመፍራታቸው
የተነሣ የቤቱን ደጆች ግጥም አድርገው ዘግተው ነበር።
ኢየሱስ መጣ በመካከላቸውም ቆሞ/ቊ19 ጌታችን በመካከላቸው
ተıኘ እንጂ ደጆቹን ይከፍቱለት ዘንድ በውጭ ሆኖ አላንኳኳም= ደጆቹም
አልተከፈቱም ነበር። ግን በመካከላቸው ቆሞ ታየ።
አይሻዳድ የተqለ ሊቅ «ደጆቹ እንደተዘጉ መግባቱ መቃብሩ በድንጋይ እንደ
ተገጠመ መነሣቱን ሊያስረዳቸው ነው» ይላል" መቃብርም ግምብም አይከለክለኝም
ሲል ነው።
ሰላም ለእናንተ ይሁን አላቸው/ቊ19 ደጆች እንደ ተዘጉ በመካከላቸው ሲገኝ
በፍራት ላይ ፍራት በድንጋጤ ላይ ድንጋጤ እንዳይጨመርባቸው «ሰላም ለእናንተ
ይሁን» በሚል ቃል አረጋጋቸው «ሰላምን እተውላችኋለሁ ሰላሜን እሰጣችኋለሁ»
/ም 14፥27/ ብሏቸው ነበር" ለእናንተ ሰላም የምሰጥበት ጊዜ አሁን ነው ሲላቸው
ነው :
እጆቹንም ጎኑንም አሳያቸው/ቊ20 የተዘጋ ቤት ሳይከፈት በመካከላቸው
ስለተገኘ መንፈስ/ምትሐት/ ያዩ መስሎአቸው ደንግጠው ነበር" ጌታችን እነሱን
ለማረጋጋት «በእኔ እንደምታዩት መንፈስ ሥጋና አጥንት የለውምና እኔን ዳስሳችሁ
እዩ» ብሎ እጆቹንና እግሮቹን አሳያቸው /ሉቃ 24 36-43/u የግእዝ በግእዝ ትርጓሜ
እጆቹንና ጎኑን ያሳየበትን ምክንያት ሲገልጽ «እጆቹ በችንካር ተቸንክረዋል ጎኑም
በጦር ተወግቷል ትንሣኤውን በዚህ አረጋገጠላቸው" ክፉውን አሳብም ከልባቸው
አራቀላቸው። የሞተው ሥጋ ነውና የተነሣው በዚህ አስገነዘባቸው» ይላል።
እፍ አለባቸውና መንፈስ ቅዱስን ተቀበሉ/ቊ22 ጌታችን ለሐዋርያት
ሥልጣነ ክህነትን ሰጣቸው" እፍ ካለባቸው በኋላ «ኃጢአታቸውን ይቅር ያላችኋቸው
ሁሉ ይቀርላቸዋል የያዛችሁባቸው ተይዞባቸዋል» ብሏቸዋል። ኃጢአት የሚሠረየው
በሥልጣነ ክህነት ነውና" የሰጣቸው ሥልጣነ ክህነት መሆኑ በዚህ ይታወቃል /ማቴ
16 19 እና 18 18/ ር ተመሳሳይ ነው"
የግእዝ በግእዝ ትርጓሜ ወንጌል ላይ «መንፈስ ቅዱስን ከተቀበላችሁ በኋላ
ኃጢአት እስክታስተሠርዩ ድረስ በትልቅ ማዓርግ ትሆናላችሁ አላቸው» ይላል።
ዳግመኛም «አብ እንደላከኝ እኔ ደግሞ እልካችኋለሁ» ብሎ የምሥራች ወንጌልን
ይሰብኩ ዘንድ ከፈቀደላቸው በኋላ ለስብከተ ወንጌሉ የሚገባ የመሥራት ኃይልን
ሰጣቸው" ወንጌልን በመስበክና መከራ በመቀበል እንዲታገሡ አደረጋቸው። የእኔን
ኃይል ተቀበሉ ኣለማለቱ መንፈስ ቅዱስን ተቀበሉ ማለቱም የሥላሴን ምሥጢር
መገለጥ ለመፈጸም ነው» ተብሎ ተብራርቷል።
የእስክንድርያው ሊቀ ጳጳስ ቅዱስ ቄርሎስ ግን «ጌታችን በደቀ መዛሙርቱ
ፊት እፍ ብሎ መንፈስ ቅዱስን ተቀበሉ ማለቱ፡- መጀመሪያ በአዳም አፍንጫ ላይ
እፍ ብሎ የሕይወት እስትንፋስን ያሳደረበት ፈጣሪ መሆኑን ለማሳወቅ ነው» ይላል
/ሃይ. አበ ም 73÷14 ገጽ 272/#
ጌታችን ለቶማስ ትንሣኤውን ስለ መግለጡ
ንባብ፡- ነገር ግን :አሥራ ሁለቱ አንዱ ዲዲሞስ የሚሉት ቶማስ ኢየሱስ
በመጣ ጊዜ ከእነርሱ ጋር አልነበረም። ሌሎቹም ደቀመዛሙርት፡- ጌታን አይተነዋል
አሉት=እርሱ ግን - የችንካሩን ምልክት በእጆቼ ካላየሁ ጣቴንም በችንካሩ ምልክት
ካላገባሁ እጄንም በጎኑ ካላገባሁ አላምንም አላቸው/ቍ24-25/።
ዲዲሞስ የሚሉት ቶማስ/ቊ24 የትንሣኤ ዕለት ጌታችን በተዘጋ ቤት ገብቶ
ደቀ መዛሙርቱን «ሰላም ለእናንተ ይሁን» ሲላቸው ቶማስ አልነበረም። ጌታችን
በተያዘ ጊዜ ደቀመዛሙርቱ ተበትነው ነበርና ቶማስም እንደሸሼ እስከ ዕለተ እሑድ
አልተመለሰም። ስለሆነም ሌሎች ደቀመዛሙርት ሞትን ድል አድርጎ የተነሣውን
ጌታቸውን ሲያዩ እርሱ አላየም። በሌላ ጊዜ ከደቀ መዛሙርት ጋር ሲገናኝ የጌታችንን
ትንሣኤ ቢነግሩት አላምንም አለ።
የችንካሩን ምልክት በእጆቼ ካላየሁ/ቊ25
እጆቹንና እግሮቹን በጦር የተወጋውን ጎኑን በጣቶቼ ካላረጋገጥሁ አላምንም ነው
ቶማስ በችንካር የተቸነከሩ
ያለው። የግእዝ በግእዝ ትርጓሜ «ቶማስ የችንካሩን ምልክት ካላየሁ አላምንም
ማለቱ፡- የጌታችንን ትንሣኤ ተጠራጥሮ ነው ይላል" የአንድምታው ትርጓሜም
«ቶማስ ጥንተ ሰዱቃዊ ስለሆነ ነው» ይላል" የሰዱቃውያን ወገን ነው ለማለት
ነው" ሰዱቃውያን ትንሣኤ ሙታን የለም የሚሉ ናቸው። ጌታችንን ስለትንሣኤ
ሙታን ጠይቀውት ሙታን ከተነሡ በኋላ እንደ እግዚአብሔር መላእክት በሰማይ
እንደሚኖሩ ነግሯቸዋል /ማቴ 22፥23-33/።
ንባብ፡- ከስምንት ቀን በኋላም ደቀመዛሙርቱ ደግመው በውስጥ ነበሩ" ቶማስም
ከእነርሱ ጋር ነበረ" ደጆች ተዘግተው ሳሉ ኢየሱስ መጣ" በመካከላቸውም ቆሞ ሰም
ለእናንተ ይሁን አላቸው" ከዚያም በኋላ ቶማስን- ጣትህን ወደዚህ አምጣና እጆቼን እይ
እጅሀንም አምጣና በጎኔ አግባው ያመንህ እንጂ ያላመንህ አትሁን አለው" ቶማስም- ጌታዬ
አምላኬም ብሎ መለሰለት" ኢየሱስም- ስለአየኸኝ አምነሃል ሳያዩ የሚያምኑ ብፁዓን
çቸው አለው /ቍ 26-29/።
ከስምንት ቀን በኋላ/ቊ26 ጌታችን በመጀመሪያ ትንሣኤውን ለደቀመዛሙርቱ
የገለጠው የትንሣኤ ዕለት ነበር። በቀጣዩ እሑድ ለሁለተኛ ጊዜ ተገለጠላቸው።
ሁለተኛው መገለጥ አስፈላጊ የሆነው ቶማስን ለማሳመን ነው። መጀመሪያ በደቀ
መዛሙርቱ መካከል ቆሞ የተናገረውን ቃል አልቀየረውም «ሰላም ለእናንተ
ይሁን»የሚለውን ሁለተኛ ከደቀመዛሙርቱ ጋር የተገናኘበት ሁለተኛው እሑድ
በቤተ ክርስቲያናችን ስያሜ ዳግም ትንሣኤ ተብሎ ተሰይሞአል። ጌታችን ከሞት
ከተነሣ በኋላ ለደቀመዛሙርቱ ለሁለተኛ ጊዜ የተገለጠበት ቀን ማለት ነው።
ጣትህን ወደዚህ አምጣና እጆቼን እይ/ ቊ27 ጌታችን ቶማስ አይቶ እንዲያምን
ፈቀደለት። ቶማስ በችንካር የተቸነከሩ የጌታችን እጆችና በጦር የተወጋውን ጎኑን
ዳስሶ የጌታችንን ትንሣኤ አመነ= የቶማስ እጆች የጌታን አካል ከዳሰሱ በኋላ ከእሳት
እንደገባ ጅማት እርር ብለው ተቃጥለዋል" በማለት አንድምታው ይተርካል።
ትንሣኤውን ስለተጠራጠረ የጌታችን መለኮታዊ አካል አቃጠለው።
ያመንህ እንጂ ያላመንህ አትሁን / ቊ27 ጌታችን ቶማስን ባለማመኑ
ገሠጸው። ለቶማስ በተናገረው ቃል ሁሉንም ደቀመዛሙርት ገሠጻቸው። ሌሎችም
አካሉን ዳስሰው አይተው ነውና ያመኑት።
ቶማስም ጌታዬ አምላኬም ብሎ መለሰለት/ቍ28-- ቶማስ የኢየሱስ
ክርስቶስን አምላክነትም መሰከረ። የግእዝ በግእዝ ትርጓሜ «ቶማስ ጌታዬ አምላኬ»
ማለቱ፡- አስደናቂ የሆነውን ተአምሩን ስለአየ ነው» ይላል።
የኪስኪስ ኤጲስቆጶስ ኤራቅሊስ ቶማስ ጌታዬ አምላኬ ብሎ ማመኑን ሲገልጥ፦
ቅድመ ዓለም የነበርክ አንተ ነህ፣ ዛሬም ያለህ አንተ ነህሰማያዊ
ኣንተ ነህ፣ ምድራዊም አንተ ነህ በሰማይ በአብ ህልው የምትሆን አንተ
ነህ፣ ስለ እኛም በመስቀል የተሰቀልክ ኣንተ ነህ ዓለም ሳይፈጠር በጌትነት
ዙፋን ያለህ አንተ ነህ፣ አሁንም በዕፀ መስቀል የተቸነከርክ አንተ ነህ፣
በመለኮት ህማም የሌለብህ አንተ ነህ በሥጋ መከራ የተቀበልክ አንተ
ነህ፣ ከአብ ጋር አንድ እንደ መሆንህ ሞት የሌለብህ አንተ ነህ፣ ከእኛም
ጋር አንድ እንደ መሆንህ በፈቃድህ የሞትክ አንተ ነህ በመቃብር ያደርህ
አንተ ነህ፣ በኪሩቤል ላይ ያደርህ አንተ ነህ» ማለቱ ነው ብሏል /ሃይ.አበ
ም48÷8–13 ገጽ 255/።
ሳያዩ የሚያምኑ ብፁዓን ናቸው /ቊ29 እስከ ዕለተ ምጽኣት ድረስ የሚነሣው
ትውልድ እያየ ሳይሆን እየሰማ ነው የሚያምነው" ይኸም ማለት ክርስቶስን ግዙፍ
በሆነው ሥጋዊ አካል እየተመለከተው ሳይሆን ሕያው የሆነውን አምላካዊ ቃሉን
እየሰማ ያምናል ማለት ነው:
የግእዝ በግእዝ ትርጓሜ «ክርስቶስ አይተው ለአመኑት ብቻ ሳይሆን ሳያዩት
ለሚያምኑትም አምላካቸው መሆኑን ያመለክታል» ይላል።
ንባብ- ኢየሱስም በዚህ መጽሐፍ ያልተጻፈ ሌላ ብዙ ምልክት በደቀመዛሙርቱ
ፊት አደረገ" ነገር ግን ኢየሱስ እርሱ ክርስቶስ የእግዚኣብሔር ልጅ እንደሆነ ታምኑ ዘንድ
አምናችሁም በስሙሕይወት ይሆንላችሁ ዘንድ ይህ ተጽፎኣል/ቍ 30፡31
በዚህ መጽሐፍ ያልተጻፈ ብዙ ምልክት/ቊ30 በዚህ መጽሐፍ ያልተጻፈ
ሲል በዮሐንስ ወንጌል ብቻ ሳይሆን በአራቱም ወንጌሎች ያልተጻፈ ማለቱ ነው።
የሰው ልጆች ኢየሱስ ክርስቶስ የእግዚአብሔር ልጅ መሆኑን እንዲያምኑ በቂ
ጽሑፍ ተጽፎአል። መንፈስ ቅዱስ የፈቀደው ይበቃል ያለው ተጽፎአል። በእኛ
አእምሮ ችሎታ ልክ ተለክቶ ነው የተጻፈልን።
