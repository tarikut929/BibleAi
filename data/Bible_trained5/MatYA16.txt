እኔ ሕግንና ነቢያትን ለመሻር የመጣሁ አይምሰላችሁ" (ማቴ.5:17)።
(፩) እንዲህ ብሎ የተናገረው ለምንድን ነው? “ሕግንና ነቢያትን ለመሻር
መጥተሃል” ብሎ ማን ጠረጠረው? ወይም ማን ልትሽር መጥተሃል ብሎ
ከስሶት ነው ይህን መልስ የሰጠው? አስቀድሞ በተናገረው ነገር እንደዚህ
ያለ ጥርጣሬ አልተነሣምና። ሰዎች የዋሃን፣ ትሑታን፣ ርኅሩኀ፣ ልበ ንጹሃን
እንደዚሁም ጽድቅን የሚራቡና የሚጠሙ እንዲኾኑ ማዘዝ ማስተማር
እንዲያውም ሕግንና ነቢያትን ማጽናት እንጂ መሻርን አያመለክትምና።
ታዲያ ጌታችን ይህን ያለው ከምን አንጻር ሊኾን ይችላል? ይህንን የተናገረው
እንዲሁ ወይም በከንቱ አልነበረም። ይልቁንም ቀጥሎ በብሉይ ከተሰጡት
ትእዛዛት ይልቅ አሁን ጠንከር የሚሉ ትእዛዛትን ሊሰጣቸው ስለ ኾነ፥ ለምሳሌ
“ለቀደሙት አትግደል እንደ ተባለ ሰምታችኋል፥ እኔ ግን እላችኋለሁ፥
ቍጣም ቢኾን አትቈጡ” ብሎ ሊነግራቸው ስለ ኾነ (ማቴ.5፡22)፣ ግሩምና
ልዑል የኾነ ትምህርት ሊያስተምራቸው ስለ ኾነ፡ ሰማዕያኑ ይህን እንግዳ
ነገር ሲሰሙ በነፍሳቸው እንዳይታወኩ ወይም የሚያስተምራቸውን ነገር
እንዲሁ ወደ መቃወም እንዳይገቡ ብሎ አስቦ አስቀድሞ ልቡናቸውን በዚህ
መንገድ ሲያዘጋጅ ነው።
አይሁድ፥ ምንም እንኳን ሕጉን የማይፈጽሙት የነበሩ ቢኾኑም በሕሊናቸው
ግን ክብር ነበራቸውና። ምንም እንኳን ዕለት ዕለት በቢር ይሽሩት የነበሩ
ቢኾኑም፥ በፊደል ደረጃ ምንም እንዲነካ አይሹም ነበርና፤ ከተጻፈው በላይ
ማንም እንዲጨምርበት አይፈልጉም ነበርና። እንዲያውም ለልማት ያይደለ
ለባሰ ጥፋት ኾነባቸው እንጂ ከተሰጣቸው ሕግ ጋርም [እርሱን ለመጠበቅ
ብለው ኣስበው] ሌላ የራሳቸውን ወግ ጨምረዉበት ነበርና። እንደዚህ
በማድረግ ለምሳሌ ለወላጆች ሊሰጥ ይገባው የነበረው ክብር ለራሳቸው
ይወስዱት ነበርና። ሌሎችም እንደዚሁ እነርሱ ሕጉን ላለመፈጸማቸው ነጻ
የሚያደርጋቸውን አለአግባብ ይጨምሩ ነበርና።
ስለዚህ በመጀመሪያ ደረጃ ጌታችን ክርስቶስ ከካህናት ወገን ስላልነበረ
(ዕብ.7፡11)፡ በተጨማሪም ቀጥሎ ሊነግራቸው ያሉት ሕጎች የቀደመውን ሕገ
sሪትን የሚሽሩ ሳይኾኑ የሚያጠነክሩ ቢኾኑም ቅለ ከአፍአ ሲታዩ ጭማሪ
ስለሚመስሉ፡ እነዚህ ኹሉ ነገሮች ሊያውኩኣቸው እንደሚችሉ ዐውቆ እነዚህን
ወርቃማ ሕጎች (ወንጌልን) (ሕሊናቸው ጓዳ በልቡናቸው ሰሌዳ ከመጻፉ
በፊት፡ የሚጻፉበትን የልቡናቸው ጽላት ወለወለው፤ ሰነገለው። አስቀድሞ
በልቡናቸው ጽላት ላይ የነበረውና ሊሰጣቸው ላለው ሕግ ዕንቅፋት ሊኾን
የነበረውስ ምንድን ነበር?
እንደ እነርሱ አሳብ ጌታችን እነዚህን ሕጎች ሲናገ የነበረው ሕግንና
ነቢያትን ከመሻር አንጻር ነበር። ጌታችን እንግዲህ የፈወሰው ይህን
ጥርጣሬአቸውን ነበር" ይህን ያደረገውም እዚህ ብቻ ሳይኾን ሌላም ቦታ ላይ
ነበር። የእግዚአብሔር ተቃዋሚ እንደ ኾነ አድርገው ይቈጥሩት ስለ
ለምሳሌ “ሰንበትን አያከብርም” ይሉ ስለ ነበር፥ እንደዚህ ያለ ጥርጣሬአቸውን
ሊፈውስላቸው ሽቶ፥ አንዳንድ ጊዜ ጸሎት አቀረበ፤ አንዳንድ ጊዜ ደግሞ
ምሳሌ “አባቴ እስከ ዛሬ ይሠራል፥ እኔም ደግሞ እሠራለሁ” በማለት
ለባሕርዩ እንደሚስማማ አድርጎ ፈጸመ (ዮሐ.5፡17)። አንዳንድ ጊዜ ግን
[ጸሎት አቀረበ እንዳልሁት የመሰለ] በውስጣቸው እጅግ ከፍ ያለ አትሕቶ
ርእስ ያለባቸውን ነገሮች ይፈጽም ነበር። ለምሳሌ በሰንበት የጠፋ በግን ስለ
ማውጣት ሲናገር (ማቴ.12፡11)፣ ሕጉ ይጸና ዘንድ መደፍረሱን ሲጠቁም፣ ስለ
መገረዝም ሲጠቅስ ያው ጥርጣሬያቸውን ሲፈውስ ነው (ሐ.7፡ 23)።
በመኾኑም የእግዚአብሔር ተቃዋሚ እንደ ኾነ አድርገው እንዳያስቡት ሽቶ
ብዙ ጊዜ ለመለኮታዊ ባሕርይው የማይስማሙ ቃላትን [በአትሕቶ ርእስ]
ሲናገር እናየዋለን።
ስለዚሁ ምክንያትም በቃል ትእዛዝ ብቻ ብዙ ሺሕ ሙታንን ያነሣው
እርሱ፥ ኣልዓዛርን ሲጠራው ጸልዮአል። ሰዎች ይሀን አይተው ከባሕርይ
አባቱ ከአብ እንደሚያንስ አድርገው እንዳይቈጥሩትና ይህን ጥርጣሬአቸውን
ያስወግድ ዘንድ ደግሞ ጨምሮ፦ “ነገር ግን አንተ እንደ ላክኸኝ ያምኑ
ዘንድ በዚህ ዙሪያ ቆመው ስላሉት ሰዎች ይህን እናገራለሁ” አለ (ዮሐ.11፡
42)" የሰዎች ድካማቸውን ያግዝ ዘንድ ኹሉም ነገር ለባሕርይ አምላክነቱ
እንደሚስማማ በሥልጣኑ እንደሚፈጽም አድርጎ አላከናወነውም። ሊከተሉት
ባላቸው ሰዎች ዘንድ ኃይል ወይም ሥልጣን የለውም የሚል ጥርጣሬ
እንዳያድርባቸውም ኹሉን ነገር በጸሎት አላደረገውም። ከዚህ ይልቅ ይህንን
ከዚያኛው፣ ያኛውም ከዚህኛው ጋር አሰናስሎ (በኹለቱም መንገድ) አከናወነ
እንጂ" ይህን ሲያደርግም በገዛ ኪነ ጥበቡ ነው እንጂ እንዲሁ በድንገት
ሳያውቅ ያደረገው አይደለም። ዐበይት የኾኑ ነገሮችን ሲያከናውን በሥልጣኑ
ሲያደርግ፥ ንኡሳን የኾኑ ነገሮችን ሲያከናውን ደግሞ ወደ ሰማይ ይመለከት
ነበርና= ለምሳሌ ኃጢአትን ይቅር ሲል፣ ምሥጢራቱን ሲገልጥ፣ ገነትን
ሲከፍት፣ አጋንንትን ሲያወጣ፣ ለምጻሞችን ሲያነጻ፣ ሞትን ሲገታ ስፍር
ቍጥር የሌላቸው ሙታንን ሲያነሣ፥ እነዚህን ኹሉ በትእዛዝ ፈጸማቸው።
ከእነዚህ እጅግ ንኡሳንና ቀሊላን የኾኑ ነገሮችን ሲያከናውን ግን፥ ለምሳሌ
እንጀራን ሲያበረክት ወደ ሰማይ ቀና አለ (ለመነ) ። ይኸውም ይህን ኹሉ
የሚያደርገው ከድካም የተነሣ እንዳይደለ ሲናገር ነው። ዐበይት የኾኑ
ነገሮችን በሥልጣኑ ማድረግ እየተቻለውስ፥ ንኡሳንና ቀሊላን የኾኑ ነገሮችን
ለማድረግ እንደ ምን ጸሎት ያስፈልገዋል? ነገር ግን ይህን ያደርግ የነበረው
ቀደም ብዬ ስናገ እንደ ነበረው የአይሁድን ሐፍረተ ቢስነት ለማራቅ ነው።
ስለዚህ አንዳንድ ጊዜ ዝቅ ባለ አነጋገር ሲናገር ብትሰማው፥ በዚህ አገባብ
ትረዳቸው ዘንድ እነግርሃለሁs እንደዚህ ዝቅ ባለ አኳኋን በቃል እንዲናገር፣
በተግባርም እንዲያከናውን ያደረጉት ምክንያቶች በእውነት ያለ ሐሰት ስለ
ብዙ ናቸውና። ለምሳሌ፦
ከእግዚአብሔር የመጣ አይደለም ብለው እንዳያስቡት፣
ሰዎች ኹሉ ከኃጢአት በቀር የሚፈልጉትን ማድረግ እንደሚገባ ሲያስተምር፣ ለትሕትና ኣብነት ሲኾን፣ ፍጹም ሰው መኾኑን ሲያመለክት፣
አይሁድ ከድካም የተነሣ ኹሉንም በአንድ ጊዜ ሊሰሙት ስለማይችሉ
ስለ ራሳችን ታላላቅ የኾኑ ነገሮችን እኛ ልንናገ እንደማይገባን
ሲያስተምረን።
ስለዚሁ ምክንያት ብዙ ጊዜ ስለ ራሱ ዝቅ ባለ አነጋገር ተናግሮ፥ ስለ
ልዕልናው ግን ሌሎች እንዲናገሩት ትቶታል። ለምሳሌ ከአይሁድ ጋር
በሚነጋገርበት ጊዜ፦ “አብርሃም ሳይወለድ እኔ አለሁ" አላቸው (ዮሐ.8፡58)።
ደቀ መዛሙርቱ ግን፦ “በመጀመሪያ ቃል ነበረ፤ ቃልም በእግዚአብሔር
ዘንድ ነበረ፤ ቃልም እግዚአብሔር ነበረ” አሉ እንጂ እንደዚህ ባለ መንገድ
አልተናገሩም (ዮሐ.1፡1)።
ዳግመኛም _ ሰማይን፣ ምድርን፣ ባሕርን፣
የማይታየውን ፍጥረት ኹሉ እርሱ ራሱ የፈጠረው መኾኑን አንድም ቦታ
በአጠቃላይ የሚታየውንና
ላይ ራሱ በግልፅ አልተናገረም። ረድኡ ግን ምንም ነገር ሳያስቀር አንዴ
ወይም ኹለቴ ሳይኾን ብዙ ጊዜ፥ ኹሉ በእርሱ እንደ ኾነ፣ ከኾነውም አንዳች
ስንኳ ያለ እርሱ የኾነ (የተፈጠረ) እንደ ሌለ፣ በዓለም እንደ ነበረ፣ ዓለሙም
በእርሱ እንደ ኾነ ይህንን ግልፅ አድርጎ ተናግሮአል (ዮ..1፡3፣10)።
በቢር ፈጽሞት ሳለ በግልፅ በቃል ያልተናገረው እጅግ ብዙ ነገር እያለስ
እርሱ ራሱ ከተናገረው በላይ ሌሎች ስለ እርሱ እንደዚህ ታላላቅ ነገሮችን
ቢናገሩ ምን ይደንቃል? ለምሳሌ አምጻኤ ዓለማት ፈጣሬ ሰብእ እርሱ ራሱ
መኾኑ ከእናቱ ማኅፀን ጀምሮ ዕዉር ኾኖ ለተወለደው ሰው በደረቅ ግንባሩ
ላይ ዓይን ነስቶ ዓይን ለሌለው በመስጠቱ በሥራው ግልፅ ኾኖ ታውቆአል
(ዮሐ.9፡1-7)። ስለ ጥንተ ተፈጥሮአችን በተናገረ ጊዜ ግን “የፈጠራቸው
እርሱ ወንድና ሴት አደረጋቸው” እንጂ “የፈጠርሁአቸው” አላለም (ማቴ.19፡
4)። ዳግመኛም ዓለሙንና በዓለሙ ኹሉ ያለውን ፍጥረት የፈጠረው እርሱ
ራሱ መኾኑ፦
ዓሣውን ሲያበረክት፣ ውኃውን ወደ ወይን ሲለውጥ፣ ኅብስቱን ሲያበረክት፣ ባሕሩን ሲገሥጽ፣
በመልዕልተ መስቀል ላይ ሳለ ፀሐይ ብርሃንዋን እንድትከለክል
ሲያደርግ፣ እነዚህንም በመሰሉ በሌሎች ብዙ ነገሮች በሥራው ግልፅ አድርጎታል 
ምንም እንኳን ደቀመዛሙርቱ እነ ቅዱስ ዮሐንስ፣ እነ ቅዱስ ጳውሎስና እነ
ቅዱስ ጴጥሮስ ይህንን ደጋግመው ግልፅ ቢያደርጉትም እርሱ ራሱ ግን በቃሉ
አንድም ቦታ ላይ በግልፅ አልተናገረውም።
ቀን በዋለበት እየዋሉ ሌሊትም ባደረበት እያደሩ የቃሉን ትምህርት
የእጁንም ተአምራት የተመለከቱ፣ ለብቻቸው ብዙ ምሥጢር የነገራቸው፣
ሙትን ማስነሣት እስኪችሉ ድረስ ታላቅ የኾነ ሥልጣንን የተሰጣቸው፣
ያላቸውን ኹሉ ስለ እርሱ ብለው እስኪተዉ ድረስ ፍጹማን እንዲኾኑ
ያደረጋቸው ደቀ መዛሙርቱ እንኳን፥ ይህን ኹሉ ምግባር ከያዙና ይሀን
ያህል ራሳቸውን መግዛት ከቻሉ በኋላ የመንፈስ ቅዱስ ኃይልን ከመቀበላቸው
በፊት የሚነግራቸውን ኹሉ ሊሸከሙት እንደማይችሉ ከነገራቸው፥ ማስተዋል
የተለያቸው፣ ከፍጽምና የራቁ፣ እንደዚሁም በድንገት መጥተው ጌታችን
ያደረገውን ያዩ ወይም የተናገረውን የሰሙ አይሁድ'ማ እንደዚህ ለእነርሱ
በሚመጥን ደረጃ ካልነገራቸው በቀር “የእግዚአብሔር ተቃዋሚ ነው” ከማለት
ውጭ እንዴት ሊቀበሉት ይችሉ ነበር?
ስለዚሁ ምክንያትም፥ ለምሳሌ ቀዳሚት ሰንበትን ሲሽራት በአንድ ጊዜ
“ተሽራለች” አላላቸውም º ከዚሁ ጋር አብሮ ነገሩን በብዙና በልዩ ልዩ
መንገድ ሲገልጠው እናገኘዋለን እንጂ። እንግዲህ ከሕግ አንዲቱን ፍጽምና
ሰጥቶ ሲሽራት ሰማዕያንን እንዳያስደነግጣቸው ብሎ አነጋገሩን በብዙና በልዩ
Aዩ መንገድ ይገልጠው ከነበረ፡ በነበረው ፍጹም ሕግ ሌላ ፍጹም ሐዲስ
ሕግ ሲጨምር ደግሞ ይሰሙት የነበሩትን ሰዎች እንዳያስደነግጣቸው አስቦ
ይበልጥ ብዙ ጥንቃቄና ትኩረት አስፈለገው።
ስለዚሁ ተመሳሳይ ምክንያትም ስለ ባሕርይ አምላክነቱ ኹሉም ቦታ ላይ በግልፅ
ሲናገር አናገኘውም። በሕጉ ላይ ጨመረ ብለው እንኳን ብዙ የተደናገሩና
የተደናገጡ ከኾኑ እርሱ ራሱ ስለ ባሕርይ አምላክነቱ ቢነግራቸው ደግሞ
ከዚህ የበለጠ በተደናገሩና በተደናገጡ ነበርና።
(፫) በመኾኑም ለባሕርይው የማይስማሙና እጅግ ዝቅ ባለ መንገድ የተናገራቸው
ብዙ ናቸው። እዚህም ላይ ከአፍአ ሲታይ ጭማሪ የሚመስልን ሕግ ሊናገር
ስለ ኾነ አስቀድሞ በሕሊናቸው ሊፈጠር የሚችለውን ጥርጣሬ ያስወግድ
ዘንድ ብዙ ነገሮችን ተናገረ። “ሕግን አልሻርሁም” ብሎ የተናገረው አንድ
ጊዜ ብቻ አይደለምና። ይህን ደግሞ ደጋግሞ ተናግሮታል እንጂ# በዚሁም
ላይ ሌላና ታላቅ የኾነ ነገር ጨምሮ ተናግሮአል፤ “እኔ ሕግንና ነቢያትን
ለመሻር የመጣሁ አይምሰላችሁ" በሚለው ቃል ላይ፡ “ልፈጽም እንጂ
ለመሻር አልመጣሁም ሲልም ጨምሮ ተናግሮአል።
ይህ ቃሉም የአይሁድን እልኸኝነት ብቻ ሳይኾን “ብሉይ ኪዳን የዲያብሎስ
(የክፉ አምላክ) ሕግ ነው” ብለው የሚናገሩ ሐራጥቃዎችንም አፋቸውን
የሚዘጋ ነው።3 ጌታችን የመጣው ዲያብሎስን ለመሻር ከኾነ፥ ይህ ሕግ
ያልተሻረው ይልቁንም በእርሱ በራሱ በጌታችን የተፈጸመው እንዴት ነው?
በቂ የነበረ ቢኾንም ቅሉ “ለመሻር ኣልመጣሁም አላለምና፤ “ልፈጽም እንጂ”
በማለት የመቃወም ሳይኾን ይበልጥ የማጽናት ኃይለ ቃል ተናግሮአልና።
“ያልሻረውስ እንዴት ነው? ሕግንና ነቢያትን የፈጸመው እንዴት ነው?" ብሎ
የሚጠይቅ ሰው ሊኖር ይችላል። ስለ እርሱ የተባለውን በሥራ ሲያከናውነው
ነቢያትን ፈጽሞኣቸዋል # ስለ ኾነም ወንጌላዊው በተለያየ ቦታ ላይ፦
“በነቢይ የተባለው ይፈጸም ዘንድ ይህ ኾኖአል” ብሎአል። ለምሳሌ ጌታችን
ሲወለድ (ማቴ.122-23) ሕፃናት ሆሣዕና በአርያም እያሉ ሲዘምሩና በአህያ
ላይ ሲቀመጥ (ማቴ.215-16)፡ እንደዚሁም እነዚህን በመሰለ በሌሎች ብዙ
ኹኔታዎች ላይ ጌታችን በሥራው ነቢያትን ፈጽሞአቸዋል እርሱ ባይመጣ
ኹሉም አይፈጸሙም ነበርና።
ሕግን የፈጸመው ግን በአንድ መንገድ ብቻ አይደለም በኹለተኛና በሦስተኛ
መንገድም ጭምር ነው እንጂ። fመጀመሪያው መንገድ፡ በኦሪት የተሰጡትን
ትእዛዛት ኹሉ ባለማፍረስ ፈጽሞአቸዋል። በዚህ ረገድ ኹሉንም ለመፈጸሙ
እርሱ ራሱ ለመጥምቁ ዮሐንስ ምን እንዳለው አድምጥ፤ እንዲህ ያለውን፦
“እንዲህ ጽድቅን ኹሉ መፈጸም ይገባናልና” (ማቴ.3፡15)። ለአይሁድም፡
“ስለ ኃጢአት ከእናንተ የሚወቅሰኝ ማን ነው? " ብሎአቸዋል (ዮሐ.8፡46)።
ዳግመኛም ለደቀ መዛሙርቱ፦ “የዚህ ዓለም ገዥ ይመጣልና፤ በእኔ ላይም
ምንም አያገኝም” ብሎአቸዋል (ዮሐ.14፡30)። ነቢዩም ይህን በማስመልከት
ገና ከመጀመሪያው፦ “ኃጢአትን አላደረገም” ብሎአል (ኢሳ.53፡9)።
“ሕግን ፈጽሞኣል” የምንልበት አንዱ መንገድ እንግዲህ በዚህ ረገድ ነው። ሌላው
“ሕግን ፈጽሞአል” የምንልበት መንገድ ደግሞ በእኛ በኩል የሚፈጽመው ነው።
ዕፁብ ድንቅ የሚያሰኘውም ይህ ነው፦ ሕግን የፈጸመው እርሱ ብቻ ሳይኾን
እኛም እንድንፈጽመው ሰጥቶናልና# ብርሃነ ዓለም ቅዱስ ጳውሎስ ይህን
ግልፅ ሲያደርገው፦ “የኦሪት ጽድቅ ፍጻሜስ ለሚያምኑበት ኹሉ በክርስቶስ
ማመን ነው” ብሎአል (ሮሜ.10፡4)። ዳግመኛም፦ “በእኛ የሕግ ትእዛዝ
ይፈጸም ዘንድ ኃጢአትን በሥጋ ኰነነ" አለ (ሮሜ.8፡3-4)። ጨምሮም፡
“እንግዲህ ሕግን በእምነት እንሽራለንን? አንሽርም፣ ሕገ ኦሪትን እናጸናለን
እንጂ" ብሎአል (ሮሜ.3፡31)። ሕገ ኦሪት ትጥር የነበረው ሰውን ጻድቅ
ለማድረግ ነበርና። ነገር ግን ኃይል ስላልነበራት እርሱ መጥቶ በእምነት ሕግ
ኃይልን እንድታገኝ አድርጎ የምትሻውን እንድትፈጽም አደረጋት። ኦሪት
በጽሕፈት ያልተቻላትን በእምነት ሕግ ማከናወን እንድትችል አደረጋት።
“እኔ ሕግን ልሽር አልመጣሁም ያለው ለዚህ ነውና"
() ኣንድ ሰው ኣጥብቆ የሚጠይቅ ከኾነ ሕግ የተፈጸመበትን ሦስተኛ መንገድም
ያገኛል" ይህስ እንደ ምን ነው? ቀጥሎ ሊሰጣቸው ባለው ሕገ ሐዲስ ነው።
ቀጥሎ የሚሰጣቸው ትእዛዛቱ የቀደሙትን ትእዛዛት የሚሽሩ ሳይኾኑ ይበልጥ
የሚያጸኑ ነበሩና። ለምሳሌ “ኣትግደል” የሚለው ሕግ “አትቈጣ” በሚል ሕግ
ይበልጥ ጸና (ጠነከረ) እንጂ አልተሻረምና" ሌሎችም እንደዚሁ ይበልጥ
ጸንተዋል፤ ፍጹማን ኾነዋል"
በመኾኑም እንደምትመለከተው ከዚህ በፊት ማንም በማያስተውለው መልኩ
ይህንኑ ዘር በልቡናቸው እርሻ ላይ ስለ ዘራ፡ የኦሪትንና የወንጌል ትእዛዛትን
ማነጻጸር በሚጀምርበት አንቀጽ ላይ ሲደርስ ኦሪትን እየተቃወመ እንደ ኾነ
ማንም እንዳያስብ ለዚህ የሚኾን መድኃኒት ሰጣቸው" በምሥጢርም ቢኾን
ቀድሞውኑ በተናረው ይህን ዘር ዘርቶባቸው ነበርና። ለምሳሌ፡
በመንፈስ ድኾች የኾኑ ብፁዓን ናቸው" ያለው ልንቈጣ እንደማይገባን
ከተናገረው ር ተመሳሳይ ነውና፤
“ልበ ንጹሃን ብፁዓን ናቸው" የሚለው “ወደ ሴት አይቶ” ካለመመኘት
ጋር ተመሳሳይ ነውና‥
“ብልና ዝት በሚያጠፉት ሌቦችም ቈፍረው በሚሰርቁት ዘንድ”
መዝገብ አለመሰብሰብ “የሚምሩ ብፁዓን ናቸው" ከሚለው ጋር አንድ
ኅብረ መልክ ኣለውና፤
“የሚያዝኑ”፣ “ሲነቅፉአችሁ” እና “ሲያሳድዱአችሁ” በእኔም የሚለው
“በጠበበው ደጅ” ከመግባት ጋር የሚስማማ ነውና፤
ነገር ግን በአንቀጸ ብፁዓን ላይ እነዚህን ሲናገር ለሚፈጽሙአቸው ዋጋቸውን
በመናገ ያስቀመጠው ሲኾን፥ እዚህ ግን ምግባር ችላ የሚሉት የሚያገኛቸውን
ቅጣት በመናገር አስቀመጠው። በመኾኑም፦
“ጽድቅን የሚራቡና የሚጠሙ ብፁዓን ናቸው” የሚለውም “ሰዎች
ሊያደርጉላችሁ የምትወዱትን ኹሉ እናንተ ደግሞ እንዲሁ አድርጉላቸው”
ማለት እንጂ ሌላ ምንም ·ይደለምና፤
“የሚያስተራርቁ ብፁዓን ናቸው” ብሎ የተናገረውም፥ በመሠዊያው ላይ
መባን ትቶ በመኼድ አስቀድሞ ከወንድም ጋር መታረቅ እንደሚገባ
ከተናገረውና “ከባለጋራህ ጋር ፈጥነህ ተስማማ” ካለው ጋር ከሞላ ጎደል
ያው ነውና።
በአንቀጸ ብፁዓን ላይ፦ “የሚምሩ ብፁዓን ምድርን ይወርሳሉ” እንዳለ
እዚህም፦ “ወንድሙን ደንቆሮ የሚለው ኹሉ የእሳተ ገሃነም ፍርድ
ይገባዋል" አለ፤
በአንቀጸ ብፁዓን ላይ፦ “ልበ ንጹሃን እግዚአብሔርን ያዩታል” እንዳለ
እዚህም ወደ ሴት አይቶ የተመኘ ኹሉ አመንዝራ እንደ ኾነ ተናገረ፤
በአንቀጸ ብፁዓን ላይ፦ “የሚያስተራርቁ የእግዚአብሔር ልጆች ይባላሉ”
እንዳለ፡ እዚህም “ባላጋራ ለዳኛ እንዳይሰጥህ” በማለት ከሌላ ማዕዘን
አንጻር አስጠነቀቀን፤
ቀደም ብሎ የሚያዝኑትንና የሚሰደዱትን “ብፁዓን” ብሎ እንዳመሰገናቸው
እዚህ ላይም ይህን ተመሳሳይ አሳብ ሲናገር በዚሁ መንገድ የማይኼዱት
ጨረሻቸው ጥፋት እንደ ኾነ ተናገረ፤ “ወደ ጥፋት የሚወስደው ደጅ
ሰፊ ነው” እንዲል።
“ለእግዚአብሔርና ለገንዘብ መገዛት አትችሉም የሚለውም “የሚምሩ
ብፁዓን ናቸው” እና “ጽድቅን የሚራቡና የሚጠሙ ብፁዓን ናቸው"
ከሚለው ጋር አንድ እንደ ኾነ ይረዳኛል።
ነገር ግን እንደ ተናገርሁት፥ እነዚህን ነገሮች ይበልጥ ግልፅ ሊያደርጋቸው፣
ይህ ብቻም ሳይኾን አስቀድሞ በኦሪት ከተነገረው ይበልጥ ስለሚጨምርበት
(እንደ በፊቱ የሚራራ ሰው መኾን ብቻ ሳይኾን እጀ ጠባባችንም ጨምረን
እንድንሰጥ ይሻልና፤ የዋህ መኾን ብቻ ሳይኾን ቀኝ ጉንጫችንን መምታት
ለሚፈልግ ሰው ኹለተኛውንም ደግሞ እንድናዞርለት ይሻልና)፥ “ኦሪትንና
ነቢያትን ልሽር አልመጣሁም” በማለት በኋላ ሊመጣ የሚችለውን ተቃውሞ
አስቀድሞ አስወገደው:
ስለዚሁ ምክንያትም ቀደም ብዬ እንዳልሁት ይህንን አንድ ጊዜ ብቻ
ሳይኾን ከአንዴም ኹለቴ፦ “ለመሻር የመጣሁ አይምሰላችሁ” በሚለው ላይ፦
“ልፈጽም እንጂ ለመሻር አልመጣሁም” ሲል ጨምሮ ተናገረ።
እውነት እላችኋለሁ* ሰማይና ምድር አስኪያልፍ ድረስ* hሕግ አንዲት የውጣ
ወይም አንዲት ነጥብ* ኹሉ እስኪፈጸም ድረስ አታልፍም (ማቴ.5=18)*
“ሳይፈጸም የሚቀር የለም፤ እጅግ ትንሽ የምትባለዋ ሕግ ሳትቀር ትፈጸማለች”
ሲል ነው። ይህም እርሱ ራሱ ከፅንሰቱ አንሥቶ ምንም ሳያስቀር በኦሪት
ውስጥ ያለውን ኹሉ እንደ ፈጸመው የሚያስረዳ ነው።
ዳግመኛም በዚህ ንግግሩ በምሥጢር የመላው ዓለም አኳኋን መቀየሩን
ሲናገር ነው። ይህንንም የፍጥረታት አሠራሮች የሚታደሱ ከኾነ፣ የሰው
ልጅም እንደዚሁ ወደ ሌላ ሀገርና ወደ ሌላ ልዑል ወደ ኾነ ምግባር የሚጠራ
ከኾነ፥ በዚህ ርቱዕ በኾነ ምክንያት ሌላ ሕግ እየተናገረ መኾኑን ሊያሳይ
ወድዶና ሰማዒውንም ለማነቃቃት ነው እንጂ ያለ ምክንያት የሚናገረው
አይደለም።
() እንግዲህ ከነዚህ hኹሉ ከጥቃቅኑ ትእዛዛት አንዲቱን የሚሽርº ለሰውም እንዲሁ
የሚያስተምር በመንግሥተ ሰማያት ታናሽ ይባላል” (ማቴ.5:19)።
ጌታችን ራሱን “ሊሽር የመጣ ነው" ከሚል ጥርጥር ነጻ ካደረጋቸው በኋላ፣
እንደዚሁም በከንቱ የሚቃወሙትን ዝም ካሰኛቸው በኋላ፥ ቀጥሎ ወደ ማስጠንቀቅና ለሚሰጣቸው ሕግት ኹሉ ጽኑ መሠረትን ወደ ማኖር ኣለፈ‥
ይህንንም ያለው ስለ ሕገ ኦሪቱ ሳይኾን ቀጥሎ ሊሰጠው ስላለው ስለ ሕı
ሐዲሱ እንደ ኾነ ቀጥሎ ከተናገረው አድምጥ እንዲህ ካለው፡ “ጽድቃችሁ
ከጻፎችና ከፈሪሳውያን ጽድቅ ካልበለጠ ወደ መንግሥተ ሰማያት ከቶ
እንደማትገቡ እነግራችኋለሁ" (ማቴ.5፡20)"
“ከትእዛዛቱ አንዲቱን የሚሽር ታናሽ ይባላል" ብሎሲናገር ስለ ኦሪቱ
ሕግ ቢኾን ኖሮ: “ልበለጠ” ብሎ እንዴት ሊናገር ቻለ? በብሉይ ኪዳን
ደረጃ ጽድቅን የሚፈጽሙ ሰዎች የብሉይ ኪዳን ሰዎችን ሊበልጡአቸው
አይችሉምና።
ጽድቃቸው በልጦ እንዲገኝ የተጠየቀበት አኳኋንስ በምን ረገድ ነው? ባለ
መቈጣትº ሴትን በርኵስ ርእይ ባለመመልከት!
ታዲያ እንደዚህ ዐበይትና ልዑላን ኾነው ሳለ እንዴት እነዚህን ትእዛዛት
“ጥቃቅን” ብሎ ጠራቸው? ምክንያቱም እነዚህን ሕጎች የሚሰጣቸው እርሱ
ራሱ ስለ ኾነ ነው። እርሱ ራሱን ዝቅ ስለሚያደርግና ስለ ራሱም ብዙውን
ጊዜ መጥኖና በአትሕቶ ርእስ ስለሚናገር ነው። በዚህ አንጻርም ጌታችን
በኹሉም ረገድ ትሑታን ልንኾን እንደሚገባን ሲያስተምረን ነው። ዳግመኛም
ትምህርቱ እንግዳ ሲኾንባቸው አንዳንዶች ጥርጣሬ እንዳያድርባቸው አስቦ
ትምህርቱን ለጊዜውም ቢኾን በጥቂቱና በመጠኑ ብቻ ስለሚያስተምራቸው
ነው።
ነገር ግን “በመንግሥተ ሰማያት ታናሽ ይባላል” የሚለውን በሰማህ ጊዜ
ከእሳተ ገሃነምና በዚያ ካለው ሥቃይ በቀር ሌላ ምንም ምን አታስብ።
“በመንግሥተ ሰማያት” ብሎ በሚናገርበት ጊዜ በዚያ ያለውን ክብር ስለ
ማግኘት ከመናገር አንጻር ብቻ ሳይኾን ከትንሣኤ ዘጉባኤ በኋላ ስላለው
ጊዜ እጅግ ስለሚያስፈራው ምጽአትም ጭምር ሲናገር ነውና" ወንድሙን
“ደንቆሮ” በማለት አንዲት፡ ምናልባትም ቀላልዋን ትእዛዝ ብቻ የተላለፈ
ሰው ወደ እሳተ ገሃነም ተጥሎ፡ ሌላ ኹሉንም ትእዛዛት የተላለፈና ሌሎች
ሰዎችንም እንደ እርሱ ትእዛዛቱን እንዲተላለፉ ምክንያት የኾነ ሰው ግን
መንግሥተ ሰማያትን መውረሱ ይህ እንዴት ነው ምክንያታዊ የሚኾነው?
ስለዚህ ጌታችን እየተናገረ ያለው ይህን አይደለም" ታዲያ ምን ማለቱ ነው?
በዚያን ጊዜ ታናሽ ይኾናል ማለቱ “ወደ ውጭ ይጣላልº የመጨረሻ ይኾናል”
ሲል ነው። የመጨረሻ የኾነውም ወደ እሳተ ገሃነም ይገባል ማለት እንደ ኾነ
የታወቀ የተረዳ ነው። እግዚአብሔር እንደ እግዚአብሔርነቱ የብዙዎችን ልል
ዘሊልነት አስቀድሞ ያውቃል። “እነዚህ ነገሮች እንዲሁ የተጋነኑ ናቸው"
"
ብለው እንደሚያስቡና እነዚህን ሕጎች አንሥተውም “አንድ ሰው ወንድሙን
“ደንቆሮ ቢለው ይቀጣልን? አንድ ሰው በግብር ሳያውቃት እንዲሁ አንዲትን
ት በማየት ብቻ ቢመኛት አመንዝራ' ይባላልን?” ብለው ሊከራከሩ
እንደሚችሉ አስቀድሞ ያውቃል" በመኾኑም እንደዚህ ያሉ ድፍረትን ያርቅ
ዘንድ ቀድሞ ይህን የሚተላለፉትንና ይህንንም የሚያስተምሩትን ገሠጻቸው።
እንግዲያውስ ይህንን ዐውቀን፥ እኛም አንበድል፤ ሌሎች ሰዎችም ይህን
በደል እንዲፈጽሙ አናድርጋቸው።
ሚያደርግና የሚያስተምር ግን እርሱ በመንግሥተ ሰማያት ታላቅ ይባላል "
የምንጠቅም መኾን ያለብን ለሌሎች ሰዎችም ጭምር ነው እንጂ ለራሳችን
ብቻ አይደለም። ራሱን ብቻ በቀና ጎዳና የሚመራና ከራሱም አልፎ ሌሎች
ሰዎችንም ጭምር ወደዚሁ ቀና ጎዳና የሚመራ ሰው ዋጋቸው አንድ
አይደለምና። “አንተ ሌላውን የምታስተምር ራስህን አታስተምርምን?”
ተብሎ እንደ ተጻፈ ሳያደርጉ ማስተማር ለአንድ አስተማሪ ወቀሳ እንደ ኾነ
ኹሉ፥ እያደረጉ ሌሎች ሰዎችን ወደዚያ ድርጊት አለመምራትም ሹመት
ሽልማታችን እንዲቀንስ ያደርጋል (ሮሜ.2፡21)። ስለዚህ አንድ ክርስቲያን
በኹሉም ረገድ መሪ ሊኾን ይገባዋል፤ ራሱን በቀና ጎዳና እየመራ ሌሎችንም
እርሱ በሚኼድበት ቀና ጎዳና ሊመራ ይገባል። ክብር ይግባውና ጌታችንም
“የሚያስተምር” ከማለቱ በፊት “የሚያደርግ” ያለው፥ አንድ አስተማሪ በሌላ
በምንም መንገድ ሳይኾን ከኹሉም አስበልጦ በዚህ ሊያስተምር እንደሚገባው
ለማስተማር ነው። ከኹሉም በፊት ይህን ሰው፦ “ባለ መድኃኒት ሆይ፥
ራስህን ፈውስ” ይሉታልና (ሉቃ.4፡23)። ራሱን ሳያስተምር ሌሎችን
ሊያስተምር የሚጥርን ሰው ብዙዎች ይሳለቁበታልና። ወይም ደግሞ ራሱን
ሳያስተምር ሌሎች ሰዎችን ላስተምር ብሎ የሚነሣ ሰው ትምህርቱ ሥሉጥ
(ሥልጣን ያለው - ሕይወታቸውን መለወጥ የሚችል) አይኾንምና፤ የገዛ
ድርጊቶቹ ራሳቸው ይቃወሙታልና። በኹለቱም በኩል ምሉእ ከኾነ ግን፦
“0መንግሥተ ሰማያት ታላቅ ይባላል።”
(፮) “ጽድቃችሁ hጻፎችና hፈሪሳውያን ጽድቅ ካልበለጠ* ወደ መንግሥተ ሰማያት ከቶ
እንደማትገቡ እነግራችኋለሁ" (ማቴ.5፡20)*
እዚህ ላይ “ጽድቅ” ብሎ የገለጠው በጎ ምግባራትን ኹሉ ነው። ስለ ጻድቁ
ኢዮብ በተናገረ ጊዜ፡ “ያም ሰው ንጹህና ጻድቅ ነበረ” ብሎአልና (ኢዮ.1፡
1) በዚሁ አገባብ የተወደደ ጳውሎስም እንደዚህ ላለው “ጻድቅ” ሰው “ሕ7”
እንኳን እንደማይሠራለት ተናገረ፤ እንዲህ ሲል፡ “ሕግ የሚሠ'ራ ለጻድቃን
እንዳይደለ ይህን እናውቃለን” (1ኛ ጢሞ.1፡9) በሌሎች ብዙ አንቀጾች ላይም
ይህ ኃይለ ቃል በአጠቃላይ ምግባርን ኹሉ ለመግለጥ ውሎ እናገኘዋለን
ነገር ግን አዲስ የመጡት አርድእቱ ከዘመነ ብሉይ መምህራንም በላይ
በጸጋ የጎለመሱ በልጅነት የታደሱ መኾናቸውን እንደ ምን እንደ ተናገረው
ታስተውል ዘንድ እማልድሃለሁ " እዚህ ላይ “ጻፎችና ፈሪሳውያን” ሲል
[ላይጠብቁት ሕግን ለመጠበቅ ሲሉ የራሳቸውን ወግ የሚጨምሩ] ሕግ
አፍራሾቹን ብቻ ሳይኾን ደጋጎቹን [እነ አብርሃም እነ ሙሴ እነ ዳዊትንም]
ጭምር መናገሩ ነውና። ደግ ሥራ ባይኖራቸው ኖሮ ጽድቅ እንደ ነበራቸ
ባልተናገረ ነበርና ሐሰተኞችንም ከእውነተኞች ጋር አነጻጽሮ ባልተናገረ
ነበርና።
ዳግመኛም እዚህ ላይ ብሉዩን ሕግ፥ እርሱንና ሌላውን (ሐዲሱን) በማነጻጸር
እንደ ምን እንዳመሰገነው አስተውል። ይህም ብሉይና ሐዲስ አንድ ነገድና
አንድ ወገን መኾናቸውን የሚያመለክት ነውና። “ይበልጣል” እና “ያንሳል”
የሚባለው በአንድ ወገንና በተመሳሳይ ማዕቀፍ ውስጥ ላሉት ነገሮች ነውና=
ይበልጥ ጽንዕት
እንደምትመለከተው ጌታችን ኦሪትን አልነቀፋትም፤ ይበልጥ
አደረጋት እንጂ። አንዳንዶች እንደሚሉት ከክፉ ኣምላክ የተሰጠች ክፉ ሕግ
ብትኾን ኖሮ፥ ጌታችን ባላጸናት ነበርና፤ በሻራትም ነበር እንጂ ይበልጥ
ፍጽምት ባላደረጋት ነበርና።
“እንደዚህ ከኾነ ታዲያ ወደ መንግሥተ ሰማያት ያላደረሰችን ለምንድን ነው?”
ብሎ የሚጠይቅ ሰው ሊኖር ይችላል። አሁን ጌታችን ክርስቶስ ከመጣ ወዲህ
ያሉትን ወደ መንግሥተ ሰማያት አታደርሳቸውም: ከጌታችን መምጣት
በኋላ ሰማያዊ ኃይልን ስለ ተቀበሉ ውጊያቸውም የዚያኑ ያህል ብርቱ
ነውና። በኦሪት ሞግዚትነት ለነበሩት ልጆች ግን አድርሳቸዋለችs አዎን፥
ጌታችን፡ “ብዙዎች ከምሥራቅና ከምዕራብ ይመጣሉ ከአብርሃምና ከይስሐቅ
ከያዕቆብም ጋር በመንግሥተ ሰማያት ይቀመጣሉ” ያለው ለዚህ ነውና
(ማቴ.8፡11)። አልዓዛርም ታላቅ የኾነውን ሽልማት ተቀብሎ በአብርሃም ዕቅፍ
ኾኖ ታይቶአል (ሉቃ.16፡22)። በዘመነ ብሉይ ኖረው በዚያ ጽድቅን ያሳዩ
ሰዎች ኹላቸውም ገብተዋል። ሕ1 ኦሪት ክፉ ሕግ ወይም ቀድማ ከጌታችን
ያልተሰጠች ሕግ ብትኾን ኖሮም፥ ወደዚህ ምድር በመጣ ጊዜ ባልፈጸማት
ነበር። ይህንን ያደረገው አይሁድን ለመማረክ ብቻና ከወንጌል ጋር የማትጣላ
ስምም መኾንዋን ላለማሳየት ቢኾን ኖሮ'ማ አሕዛብንም ጭምር ይማርካቸው
ዘንድ ለምን ሕግና ልማደ አሕዛብን ጨምሮ አይፈጽምም ነበር?
ስለዚህ ኦሪት ወደ መንግሥተ ሰማያት ያላደረሰችን ከእርስዋ ደግ አለመኾን
ሳይኾን አሁን የወንጌል ዘመን ስለ ኾነ እንደ ኾነ ከዚህ ኹሉ ይህ ግልፅ
ነው።
ኦሪት ከሕገ ወንጌል አንጻር ጎዶሎ ሕግ ብትኾንም ይህ በራሱ ክፉ ሕግ
አያሰኛትም ከትንሣኤ ዘጉባኤ በኋላም ቢኾን ሕገ ወንጌል ራስዋ ጎዶሎ ሕግ
ትኾናለችና" አሁን ያለው
ዕውቀታችን ሊመጣ ካለው ጋር ሲነጻጸር በከፊልና
ጎዶሎ እንደ ኾነ፡ ሌላው ሲመጣም እንደሚሻር የታወቀ ነውና። “ፍጹም
የኾነ ሲመጣ ግን ተከፍሎ የነበረው ይሻራል” ይላልና (1ኛ ቆሮ.13፡10)።
ይኸውም ሕገ ወንጌል በመምጣትዋ ሕገ ኦሪት እንዳለፈች ማለት ነው። “ያን
ጊዜ ተከፍሎ የነበረው ይሻራል” ስለ ተባለና ሕገ ወንጌል መንግሥተ ሰማያት
ስንገባ ቦታዋን ትለቃለች ብንልም ቅሉ፥ ከዚሁ ተነሥተን ሕገ ወንጌልን
አንነቅፋትምና፤ ስለዚሁ ኹሉ “ታላቅ - ልዕልት” እንላታለን እንጂ።
ያን ጊዜ ሹመት ሽልማቱ ታላቅ ስለሚኾን፣ ከመንፈስ ቅዱስ የሚሰጥ ኃይልም
እጅግ ብዙ ስለሚኾን የተቀበልነው ጸጋም እንደዚሁ ታላቅ ሊኾን ይገባዋልና።
ከእንግዲህ ወዲህ የምንወርሰው ማርና ወተት የምታፈልቅ ምድር መውረስን፣
ወይም ዕድሜ ጠግቦ መሸምገልን፣ ወይም ብዙ ልጆች መውለድን፣ ወይም
እርሻንና ወይንን፣ ወይም መንጋንና እንስሳትን ማግኘት ሳይኾን መንግሥተ
ሰማያትንና በመንግሥተ ሰማያት ያለውን ክብር ኹሉ፣ ልጅነትን፣ ከወልድ
ዋሕድ ጋር ወንድሞች መኾንን፣ ርስቱን መውረስ ከእርሱም ጋር መክበርና
መንገሥ እንደዚሁም ስፍር ቍጥር የሌለውን ሽልማት ነውና። የተቀበልነው
ክብር እጅግ ብዙ እንደ ኾነም ንዑድ ክቡር የሚኾን ጳውሎስ የተናገረውን
አድምጥ፤ እንዲህ ያለውን፦ “እንግዲህ በክርስቶስ ኢየሱስ ላሉት፣ በመንፈስ
እንጂ በሥጋ ለማይመላለሱ አሁን ኵነኔ የለባቸውም። የሕይወት መንፈስ
ሕግ ከኃጢኣትና ከሞት ሕግ አርነት አውጥቶኛልና” (ሮሜ.8፡1-2)።
3) ሕግ የሚያፈርሱትን ከገሠጻቸውº ደግ የሚሠሩትን ታላቅ የኾነ ሹመት
ሽልማትን ካሰናዳላቸው ከዘመነ ብሉይ ጻድቃን የሚበልጥ ጽድቅን
እንደሚፈልግብን ከገለጠልን ከዚህ በኋላ ሕገ ሐዲሱን መስጠት ጀመረ።
እንዲሁ ሕግ መስጠት ብቻም አይደለም ከቀደሙት ሕጎች ጋር በማነጻጸር
እንጂ። ንጽጽሩንም ስለ ኹለት ምክንያት ያደርገዋል፡
አንደኛ እነዚህ አሁን የሚሰጣቸው ሕጎች ከቀደሙት ሕጎች ጋር
ከማፎካከር አኳያ ሳይኾን ከፍ ባለ መንገድ ከማስማማት አኳያ እንደ
ኾነ፣
ኹለተኛ በእነዚያ ላይ እነዚህን አሁን መመር አስፈላጊና ጊዜው
እንደ ኾነ ሲያስረዳ ነው።
ይህ ግልፅ እንዲኾንልንም የሠራዔ ሕጉን ቃል እናድምጥ። እርሱ ራሱ
ያለው ምንድን ነው?
iቀደሙት ትግደል እንደ ተባለ ሰምታችኋል” (ማቴ.5፡21)"
ኦሪትንም የሰጣቸው እርሱ ራሱ ነበር፤ ነገር ግን ይህን ያደረገው እርሱ ራሱ
መኾኑን እስከ አሁን ገና በግልጥ አልተናገረም። በአንድ መልኩ “ለቀደሙት
እንዲህ ብያቸው ነበር" ብሎ ቢነግራቸው በቀላሉ ባልተቀበሉት ነበርº
ሌሎች ሰማዕያንም ኹሉ እንዳይቀበሉት በተቃወሙ ነበርና። በሌላ መልኩ፦
“ለቀደሙት አባቴ እንዲህ ብሎአቸው ነበር፤ እኔ ግን እላችኋለሁ” ቢላቸው
ኖሮ ደግሞ ለራሱ አድልቶ የአባቱን ክብር እንደሚቀማ አድርገው ባሰቡት
ነበርና።
በመኾኑም እንዲሁ በመናገር አንድን ነገር ብቻ ግልፅ እያደረገ መጣ፦
በጊዜው ጊዜ ይህን ሕግ ለመስጠት እንደ መጣ! “ለቀደሙት እንዲህ እንደ
ተባለ ሰምታችኋል” በማለት ይህን ትእዛዝ የተቀበሉበትን የጊዜውን ቀዳሚነት
(የቀደም መኾን) ሲያስረዳ ነውና" ይህንንም የሚያደርገው አንድ አስተማሪ
ሰነፍ ተማሪውን፦ “ፊደላትን ለመማር ምን ያህል ጊዜ እንደ ወሰደብህ
አታውቅምን?” እንደሚለው፥ አሁንም ከብዙ ዘመናት በፊት ሕገ ኦሪትን
የተቀበለ ሰው እነዚህን ከፍ ያሉ ትእዛዛተ ሐዲስን ከመቀበል የሚያፈገፍገውን
ሰማዒ ለማሳፈር ነበር# ይህንንም በምሥጢር “ለቀደሙት” በሚል ቃል
ግልፅ አድርጎታል። እንዲህ በማድረግም ቀጥሎ ሊሰጣቸው ያሉትን ልዑላን
ትእዛዛት ሊቀበሉት እንደሚገባቸው ተናገረ። እንዲህ ሲል ነውና፦ “ሕገ
ኦሪትን ለዚህ ያህል ዘመናት ተማራችኋት። አሁን ደግሞ ከዚህ ከፍ ያሉ
ትእዛዛተ ወንጌልን ልትማሩ ይገባችኋል።”
የትእዛዛቱንም ቅደም ተከተል አላዛባውም። በብሉይ ኪዳን ከተሰጡት
[ዐሥርቱ] ትእዛዛት ቀዳሚውን በመናገር ጀመረ እንጂ= አዎን፥ ይህ በራሱ
በኹለቱ ኪዳናት ያለውን አንድነት ግልፅ አድርጎ የሚያሳይ ነውና።
እኔ ግን እላችኋለሁ* በወንድሙ ላይ በከንቱ የሚቈጣ ኹሉ እርሱ ይፈረድበታል፤
ወንድሙንም ጨርቅ ለባሽ የሚለው ኹሉ በአደባባይ ይፈረድበታል፤ ድን
የሚለውም ኹሉ በእሳተ ገሃነም ይፈረድበታል” (ማቴ.522)።
ፍጹም ሥልጣንን ታያለህን? ለሠራዔ ሕግ የሚገባ አነጋገርን ታስተውላለህን?
ከነቢያት ወገን እንደዚህ ብሎ የተናገረ ማን ነበር? ከደጋግ ሰዎች ወገንስ?
ከአርእስተ አበው ወገንስ? አንድ ስንኳ! እነዚህ ኹሉ፦ “እግዚአብሔር እንዲv
ይላል” ነበር ሲሉ የነበረው። ወልድ ግን “እላችኋለሁ” አለ። ምክንያቱም
[ነቢያት፣ ጻድቃንና አርእስተ አበው “እግዚአብሔር እንዲህ ይላል” ያሉት]
የእግዚአብሔርን ትእዛዝ ተቀብለው ይናገሩ ስለ ነበር ነው፤ እርሱ ግን
የባሕርይ አባቱ የኾነውን ነው። “የባሕርይ አባቱን ነው” ብዬ ስናገርም “የራሱ
የኾነውን ነው" ማለቴ ነው። “የእኔም የኾነ ኹሉ የአንተ ነው የአንተውም
የእኔ ነው" ብሎአልና (ሐ.17፡10)። እነርሱ እነዚህን ሕግጋት ከእግዚአብሔር
ተቀብለው ይሰጡት የነበረው እነርሱን ለሚመስሉ የእግዚአብሔር አገልጋዮች
ነበርና፤ ጌታችን ግን ሕግን ይሰጥ የነበረው ለአገልጋዮቹ ነውና።
አሁን ሕገ ኦሪትን የማይቀበሉትን ሰዎች እንጠይቃቸው፦ “አትቈጣ
የሚለው ቃል አትግደል' ከሚለው ጋር ተቃራኒ ነውን? ወይም ደግሞ
አንዱ ሕግ የሌላኛው ሕግ ፍጽምናና እድገት አይደለምን?'' አንዱ የሌላው
ፍጻሜ ስለ ኾነ፥ ከዚሁ የተነሣም አንዱ ከአንዱ እንደሚበልጥ ግልፅ ነው።
በቍጣ ያልተነሣሣ ሰው፥ ይበልጥ ሰውን ከመግደል ይርቃልና፤ ቍጣን
የሚያርቅ ሰውም ይበልጥ እጆቹን ይሰበስባልና። የመግደል ሥሩ ቍጣ
ነውና። ሥሩን የቈረጠም ይበልጥ ቅርንጫፎቹን መቁረጥ እንደሚቻለው
ታያለህና፤ ወይም ደግሞ ከመጀመሪያውኑም ፍጹም እንዳያድጉ ማድረግ
እንዲቻለው ትመለከታለህና። ስለዚህ ጌታችን እነዚህን ትእዛዛት የተናገረው
ፍጹም እንዲከብር እንጂ ኦሪትን ለመሻር ኣልነበረም። ኦሪትስ እነዚህን
ነገሮች የተናገረችው ለምንድን ነበርና? ወንድም ወንድሙን እንዳይገድል
ለማድረግ አልነበረምን? በሌላ አገላለፅ ሕገ ኦሪትን የሚቃወም መግደልን
ያዝዝ ነበር ማለት ነው። መግደል ኣትግደል ከሚለው ተቃራኒ ነውና።
ነገር ግን ጌታችን አንድ ሰውስ እንኳ ሊቈጣ እንደማይገባ ሲናገር፡ የኦሪት
አሳብዋ ምን እንደ ኾነ ግልፅ አድርጎ ገለጠው ማለት ነው። መግደልን
ለማራቅ የሚማር ሰው እኩል መቈጣትን ማራቅ እንዳለበት ሲነገረው ይህን
አይቃወምምና፤ ካልተቈጣ መግደልን ከሩቁ ያርቅለታልና።
(፰) ነገር ግን በሌላም መንገድ እንወቅሳቸው ዘንድ ክርክራቸውን ኹሉ ወደዚህ
እናምጣው። እንኪያስ ምን ብለው ነው የሚናገሩት? “ይህን ዓለም የፈጠረው፣
በክፉዎችና በበጎዎች ላይ ፀሐይን የሚያወጣው፥ በጻድቃንና በኃጢአተኞችም
ላይ ዝናብን የሚያዘንበው እግዚአብሔር እርሱ ክፉ ነው" ነው የሚሉት።
ከእነዚህ ጥቂት ተሻልን የሚሉት ደግሞ ይህንን ባይቀበሉትም፥ ጻድቅነቱን
ተቀብለው “ደግ አምላክ ነው" ብለው ግን አይናገሩም። ሌሎች ደግሞ
ያልኾነው ወይም ያልተፈጠሩትን ኹሉ ለክርስቶስ አባት ይሰጡአቸዋል።
“ደግ ያልኾነው በራሱ ህልው ነው፤ የራሱ የኾኑትንም ይጠብቃቸዋል። ደግ
የኾነው እግዚአብሔር ግን የሌሎች የኾኑትን ለራሱ ይፈልጋል፤ በድንገትም
እርሱ ላልፈጠራቸው አዳኝ መኾንን ይሻል" ይላሉ። እንግዲህ የዲያብሎi
ልጆች ከአባታቸው አግኝተው እንዴት እንደሚናገሩና እንዴት ፍጥረታትን
ከእግዚአብሔር ውጭ እንደሚያደርጉአቸው ታያለህን? ወንጌላዊው ዮሐንስ
ግን “የእርሱ ወደ ኾነው መጣ” “ዓለሙም በእርሱ ኾነ” ብሎ አሰምቶ ተናገረ
(ዮሐ.1፡11፡10)።
ቀጥለውም ሕገ ኦሪት “ዓይን በዓይን፣ ጥርስ በጥርስ” ትላለች ብለው ወዲያውኑ
“እንደዚህ ብሎ የሚናገር እንዴት ደግ አምላክ ሊኾን ይችላል?” ብለው
ይነቅፋሉ (ዘጸ.21፡24)።
ለዚህ የምንመልሰው መልስስ ምንድን ነው? ይህ ትእዛዝ እግዚአብሔር ለሰው
ልጆች ያለውን ጥልቅ ፍቅር የሚያስረዳ ነው። እርሱ ይህን ትእዛዝ የሰጠው
አንዳችን የአንዳችንን ዓይን እንድናጠፋ ሳይኾን ይህ እንዳይደርስብን ብለን
ፈርተን ከእነዚህ አንዳቸውንስ እንኳን እንዳንፈጽም ብሎ ስቦ ነውና። የነነዌ
ሰዎች እንደሚጠፉ የተናገረው እንዲጠፉ ብሎ አስቦ አልነበረምና። እንዲጠፉ
ፈልጎ ቢኾን ኖሮ “ትጠፋላችሁ” ብሎ ከመናገር ዝም ማለት ነበረበትና። ነገር
ግን “ትጠፋላችሁ” ብሎ የተናገረው በዚህ ፈርተው እንዲለወጡና ከዚህም
የተነሣ ቍጣውን ለማራቅ ብሎ ነበር። ልክ እንደዚሁ የሌሎች ሰዎችን
ዓይን የሚያጠፉ ሰዎች እንደዚህ ያለ ቅጣት እንደሚያገኛቸው መናገሩም፥
ደግነት እንደዚህ ካለው የጭካኔ ሥራ እንዲርቁ ካላደረጋቸው ፍርሐት
የባልንጀራቸውን ዓይን ከማጥፋት ሊገታቸው ይችላል ብሎ አስቦ ነው።
ይህ ጭካኔ ከኾነ፥ እንኪያስ ገዳይ እንዳይገድል መደረጉ፣ አመንዝራም
እንዳያመነዝር መከልከሉም ጭካኔ ነዋ?! ነገር ግን ይህ የአላዋቂዎችና
የዐብዳን ንግግር ነው። እኔ ግን እንደ ሰው አቈጣጠር “ሥርዓት የለሽ የጭካኔ
ንግግር ነው” የምለው ይህን ሳይኾን ተቃራኒውን ነው" “እርሱ ጨካኝ ስለ
ኾነ ዓይን በዓይን ብሎ ትእዛዝ ሰጠ” የምትለኝ ከኾነ እኔም፦ “እርሱ ይህን
ትእዛዝ ባይሰጥ ኖሮ በብዙዎች ዘንድ አንተ እንደምትለው በታሰበ ነበር” ብዬ
እመልስልሃለሁ።
እንበልና ይህ ትእዛዝ ሙሉ ለሙሉ ተሻረ። ዓይን በዓይንº ጥርስ በጥርስ
የሚለው ቅጣት ስለሌለም ማንም አይፈራም ብለን እናስብ። ክፉዎች ያለ
ምንም ሥጋት ያሻቸውን እንዲያደርጉ አመንዝሮች እንዲያመነዝሩ፣ ነፍሰ
ገዳዮች እንዲገድሉ በሐሰት የሚመሰክሩ ሰዎች በሐሰት እንዲመሰክሩ፣ አባትና
እናታቸውን የሚገድሉትም እንዲገድሉ ተፈቀደላቸው እንበል" ይህ ቢኾን
ኹሉም ነገር ምስቅልቅሉን አይወጣም ነበርን? ከተሞች፣ አደባባዮች፣ ቤቶች
ባሕርና የብስ፣ በአጠቃላይ ምድር ኹሉ ስፍር ቍጥር በሌለው ርኵሰትና
በነፍሰ ገዳዮች አትሞላም ነበርን? ይህን ኹሉም ሰው የሚያየው ነገር ነው"
ሕግ ፍርሐትና ሥጋት ባሉበት ኹኔታ እንኳን ክፉ ሥራዎቻችን መቅረት
ካልቻሉ ይህ ሕግና ፍርሐት ቢቀር ደግሞ ሰዎች ክፉ ሥራን ምርቸው
እንዳያደርጉ ምን የሚከለክላቸው ይኖራል? በመላው የሰው ልጆች ሕይወት
ላይ በፈንጠዚያ የማይመጣ የክፋት ዓይነትስ ምን ይኖራል?
ይልቁንስ ጭካኔ ያለ'ው ክፉ ሰዎች ያሻቸውን ማድረግ እንዲችሉ መፍቀድ
ላይ ብቻ ሳይኾን ምንም ምን ክፉ ያልሠሩትን ሰዎች ችላ ማለትና ጥበቃ
ሳያደርጉ መተው፣ ያለ አንዳች ምክንያት መከራ እንዲቀበሉ ማድረግ ላይ
ነው። እስኪ ንገረኝ አንድ ሰው፥ ክፉ ሰዎችን ከአራቱም ማዕዘን ቢያሰባስብ
ሰይፍ አስታጥቆ ወደ አንዲት ከተማ እንዲገቡ ቢያደርግ፣ በመንገዳቸው ላይ
ያገኙትን ሰውም እንዲገድሉ ቢያዝዛቸው፡ ከዚህ ሰው በላይ ነፍሰ በላ አውሬ
ይኖራልን? ሌላ ሰው ደግሞ እነዚህ ከአራቱም ማዕዘን ተሰባስበው ሰይፍ
የታጠቁትን ሰዎች አጥብቆ ቢያስራቸውና ወደ ወኅኒ ቤት ቢያስገባቸው
በእነዚህ ነፍሰ በላ ሰዎች ሊታረዱ የነበሩት ሰዎችንም እንዲያመልጡ
ቢረዳቸው ይህ ሰው ካደረገው በላይ ሰብአዊነት ይኖራልን?
አሁን ደግሞ እነዚህን ምሳሌዎች እንዳሉ ወደ ሕገ ኦሪቱ ትወስዳቸው ዘንድ
እጠይቅሃለሁ። “ዓይን በዓይን” ብሎ ያዘዘው እግዚአብሔር በክፉዎች ላይ
ያኖረው ጥብቅ የፍርሐት ሰንሰለት ነበርና፥ ከላይ ሊያርዱ የነበሩትን ነፍሰ
በላ ሰዎች ወደ ወኅኒ ቤት ያስገባቸው ሰውን ይመስላል። ክፉ ለሚያደርጉ
ሰዎች ቅጣት እንደማያገኛቸው ማድረግ ግን ለክፉዎች ዋስትናን እንደ
መስጠትና በእጃቸው ላይ ሰይፍ አቀብሎ ከተማይቱን ኹሉ እንዲያጠፉ
እንደ ማድረግ ነው።
እንግዲህ ትእዛዛቱ ከጭካኔ የተነሣ ሳይኾን ከመጠን አለፍ መሐሪነት የመነ
እንደ ኾኑ አታይምን? ሠራዔ ሕጉ እግዚአብሔር “ዓይን በዓይን፣ ጥርስ
በጥርስ” ስላለ ጭካኔና ሊቀበሉት የማይገባ ነው የምትል ከኾነ፡ እንግዲህ
ንገረኝ! “አትግደል” ከሚለውና “አትቈጣ” ከሚለው የትኛው ይከብዳል? ጨካኝ
የትኛው ነው፦ የሚገድልን ሰው የሚቀጣ ወይስ የሚቈጣውንም ሳይቀር
የሚቀጣ? በግብር ያመነዘረ ሰውን የሚቀጣ ወይስ አይቶ የተመኘውንም
ሳይቀር በዘለዓለማዊ ኵነኔ የሚቀጣ? እንግዲህ አሳባቸው ኹሉ ዞሮ ተቃራኒ
እንደሚኾን አታስተውልምን? “ጨካኝ ነው" ያሉት የብሉይ ኪዳን አምላክ
ደግና መሐሪ፣ “ደግ ነው" ብለው ያሉት የሐዲስ ኪዳን አምላክ ግን እንg
እነርሱ የስንፍና አሳብ እንዲያውም ክፉና ጨካኝ እንደ ኾነ አታስተውልምን?
እኛ ግን የኹለቱም ኪዳናት እንደ ጊዜው ተስማሚ የኾነ ሕግን የሰጠº
በጊዜው መለያየት ምክንያት ሕጉን በተለያየ ዘዴ የሰጠ አንድና ያው ሠራዔ
ሕግ (አምላክ) ነው እንላለን። ዳግመኛም የብሉይ ኪዳን ትእዛዛት ጨካኞች
የሐዲስ ኪዳን ትእዛዛትም ከባድና ሊፈጸሙ የማይችሉ ናቸው ሳይኾን
ኹለቱም አንድ ዓይነትና ተመሳሳይ መግቦታዊ ጥበቃን የሚሰጡ ናቸው
እንላለን።
ብሉይ ኪዳንን የሰጠው እርሱ ራሱ እንደ ኾነ ነቢዩ ይህን ሲያረጋግጥልን
ወይም የሕጉ ባለቤት ራሱ የኹለቱም ኪዳናት ባለቤት እርሱ መኾኑን ሲናገር
አድምጥ እንዲህ ያለውን፡ “አዲስ ቃል ኪዳን የምገባበት ወራት ይመጣል
ከአባቶቻቸው ጋር እንደ ገባሁት ያለ ቃል ኪዳን አይደለም” (ኤር.31፡3132) ::
አንድ ሰው በማኒያውያን ትምህርት የታመመ ኾኖ ይህን አልቀበልም ካለ
ግን፡ ይህንኑ በሌላ አንቀጽ ላይ ቅዱስ ጳውሎስ ሲናገረው ይስማ፤ እንዲህ
ያለውን፦ “አንዱ ከባሪያዪቱ አንዱም ከጨዋይቱ የኾኑ ኹለት ልጆች
ለአብርሃም ነበሩት እነዚህም ሴቶች እንደ ኹለቱ ኪዳኖች ናቸው" (ገላ.5፡
22-24)። ሴቶቹ የተለያዩ ባልዬው ግን አንድ እንደ ነበረ ኹሉ፥ ኪዳናቱ
ኹለት ቢኾኑም ሠራዔ ሕጉ ግን አንድ ነውና።
በኹለቱም ኪዳናት ያለው ያውና አንድ ደግ አምላክ እንደ ኾነ ያሳይህ
ዘንድም በአንዱ ላይ፦ “ዓይን በዓይን” ሲል በሌላኛው (በሐዲሱ) ግን፦
“ቀኝ ጉንጭህን በጥፊ ለሚመታህ ኹሉ ኹለተኛውን ደግሞ አዙርለት” አለ (ማቴ.5፡39)።
በብሉይ ኪዳን ላይ ክፉ አድራጊውን የሚያደርገው ያ እርሱ የሚሠራው
ክፉ ሥራ በራሱ ላይ እንዳይደርስበት ፈርቶ ከክፉ ድርጊቱ እንዲታቀብ
አደረገው፤ እዚህ ላይም ያደረገው ያው እንደዚህ ነው። “ኹለተኛውን
ጉንን ደግሞ እንዲያዞር አዝዞት ሳለ እንዴት ያው ነው ይባላል?” ሊባል
ይችላል" አይደለም! ምንድን ነው ያለው? ጌታ ኹለተኛው ጉንጭህን
ደግሞ እንድታዞርለት ያዘህ የእርሱን ፍርሐት ለመውሰድ ሳይኾን አንተ
ፍጹም እንድትፈቅድለት ሲያዝዝህ ነው" እርሱ ቅጣት ሳያገኘው ይቀራልም
አላለም፡ “አንተ አትቅጣው” አለ እንጂ" በዚህም መቺው በድርጊቱ ከቀጠለ
ይበልጥ እንዲፈራ ተመቺው ደግሞ መጽናናትን እንዲያገኝ ነው።
(፱) እነዚህን ነገሮች የተናገርናቸው ግን አንድ ሰው እንዲሁ በዘፈቀደ ስለ ሌሎቹ
ትእዛዛትም እንደዚሁ ተመሳሳይ ነገር ሊናገር ስለሚችል ነው" አሁን በፊታችን
ወዳለው ቃል ልንኼድና አስቀድመን ከተናገርነው ክር ጋር ልናያይዘው
ይገባናል" “በወንድሙ ላይ በከንቱ የሚቈጣ ኹሉ እርሱ ይፈረድበታል” ነው
ያለው" ስለዚህ ቍጣን እንዲሁ ከእነ አካቴው ኣልከለከለም። ምክንያቱም፦
አንደኛ ሰው ኾኖ ከስሜቶች ነጻ መኾን አይችልምና። በርግጥ
ቍጣን መቈጣጠር እንችል ይኾናልº ሙሉ ለሙሉ አለመቈጣት ግን
አይቻልም።
ኹለተኛ በተገቢው ጊዜ እንዴት ልንጠቀምበት እንደሚገባን ካወቅንበት
ይህ ስሜትም ቢኾን ጠቃሚ ነውና። ለምሳሌ ንዑድ ክቡር የሚኾን
ጳውሎስ በመቈጣቱ ምክንያት በቆሮንቶስ ክርስቲያኖች ላይ ያመጣውን
በቁዔት ተመልከት፤ በተገቢው ጊዜ በእነርሱ ላይ በመቈጣቱ ከዚያ
አደገኛ የመለያየት ደዌ መፈወስ ችለዋልና። በዚሁ መንገድ ወድቀው
የነበሩት የገላቲያ ሰዎችንና ሌሎች እነርሱ የሚመስሉትን ወደ ቀድሞ
ደግነታቸው መልሶአቸዋልና።
እንግዲህ የቍጣ ትክክለኛው ጊዜ የሚባለው መቼ ነው? ራሳችንን ለበቀል
በማንነሣሣበት፥ ይልቁንስ ሌሎች ሰዎችን ከሥርዓት የለሽ መንገዳቸው
ስንመልሳቸው ወይም ደግሞ ቸልተኝነታቸውን እንዲያስተውሉት ስናደርጋቸው
ነው።
ለቍጣ ያልተገባ ጊዜስ የቱ ነው? ራሳችንን ለበቀል የምናነሣሣበት ጊዜ
ነው" ይህንንም ተወዳጅ ጳውሎስ፦ “ተወዳጆች ሆይ፥ ራሳችሁ አትበቀሉ፥
ለቊጣው ፈንታ ስጡ እንጂ” ሲል ገልጦታል (ሮሜ.12፡19)። በገንዘብ ረገድ
ክርክር በሚኖርብን ጊዜ፥ አዎን፥ ይህንንም ከልክሎታል፤ እንዲህ ሲል፦
“ብትበደሉ አይሻልምን? ብትታለሉስ አይሻልምን?” (1ኛ ቆሮ.6፡7)። ይህ
የመጨረሻው አስፈላጊ እንዳይደለ ኹሉ የመጀመሪያውም አስፈላጊና ጠቃሚ
ነው። ነገር ግን ብዙ ሰዎች የሚያደርጉት ተቃራኒውን ነው፤ እነርሱ ራሳቸው
ተጎጂዎች ኾነው እንደ አራዊተ ገዳም ያደርጋቸዋል፥ ሌሎች ሰዎች ሲጎዱ
ሲያዩ ግን ቸልተኞችና ፈሪዎች ይኾናሉ። እነዚሀ ኹለቱም ከሕግጋተ ወንጌል
ተቃራኒ ናቸው።
ስለዚህ ኣለጊዜው ሲኾን እንጂ መቈጣት በራሱ በደል አይደለምs እንዲህም
ስለ ኾነ ነቢዩም፡ “ተቈጡ፤ ነገር ግን አትበድሉ” አለ (መዝ.4፡5)።10
( ወንድሙንም ጨርቅ ለባሽ የሚለው በአደባባይ ይፈረድበታል""
እዚህ ላይ “በአደባባይ” ማለቱ “በዕብራውያን ጉባኤ (ሸንጎ)” ለማለት ነው።
“በዕብራውያን ጉባኤ (ሸንጎ)” ብሎ መናገሩም በኹሉም ረገድ እንግዳና የተለየ
ነገር እየተናገረ እንደ ኾነ እንዳይመስላቸውና ቃሉን ከመቀበል እንዳይዘገዩ ነው:
ነገር ግን “ጨርቅ ለባሽ" የሚለው ቃል የስድብ አገላለፅ አይደለም፤ በውስጡ
የንቀትና የማቃለል ይዘት ያለው ነው እንጂ [እንዲያውም በጥምቀት
ክርስቶስ የለበሰውን ሰው “ርቅ ለባሽ" ብሎ ማቃለል የስድብ ስድብ ነው]።
Xኛ ብዙውን ጊዜ ሠራተኞቻችንን ወይም ከእኛ በማዕርግ ዝቅ ያሉትን ሰዎች
ስናዝዛቸው “አንተ ወዲያ ኺድ አንተ ደግሞ ወዲህ ና እና ለእıሌ እንዲህ
እንዲሀ ብለህ ንገረው" እንላቸዋለን" የሶሪያ ቋንቋን የሚጠቀሙ ሰዎችም
ጨርቅ ለባሽ የሚለውን ቃል “አንተ” እንደ ማለት ይጠቀሙበታል „
ሰውን የሚወድ እግዚአብሔር ግን አንዳችን ለአንዳችን ደጋግና የምንከባበር
እንድንኾን ስለሚሻ ንኡሳን የሚባሉ ኃጢአቶችን ሳይቀር ከሥራቸው
ይነቅላቸዋል= ንኡሳን የሚባሉ ኃጢአቶችን በማስወገድም ዐበይት የሚባሉ
በደሎችን ሲያርቅ ነው።"
ንሮ የሚለውም ኹሉ በእሳተ ዝነም ይፈረድበታል""
ለብዙ ሰዎች “ለአንዲት ቃል ብቻ ይህን የሚያህል ታላቅ ቅጣት የምንቀበል
ከኾነ” በማለት ይህ ትእዛዝ ከባድና የሚያስመርር ይመስላቸዋል። እንዲያውም
እንዳንዶቹ'ማ “ይህ አነጋገር ግነታዊ አነጋገር ነው" እስከ ማለትም ይደርሳሉ።
እኔ ግን እኛ በዚህ ዓለም ራሳችንን በቃላት ስናታልል፡ በወዲያኛው ዓለም
በገቢር እንዳንቀጣ እፈራለሁ።
ስለዚህ እስኪ ንገረኝ! ይህ ትእዛዝ ከባድ መስሎ የታየህ ለምንድን ነው? ብዙ
ቅቶችና ኃጢአቶች መነሻቸው ከቃላት እንደ ኾነ አታውቅምን? አዎ
ስድቦች የሚፈጸሙት በቃላት ነው" ክሕደቶች (የውሸት ማስተባበያዎች)
የሚከናወኑት በቃላት ነው" ጥላቻዎችና ነቀፋዎች የሐሰት መሐላዎችና
የሐሰት ምስክሮች የሚተገበሩት በቃላት ነው" ስለዚህ “ደንቆሮ” የሚለውን
እንዲሁ ቃል ብቻ አድርገህ አታስበው" ታላቅ ጉዳት [ያለው ወይም] የሌለው
እንደ ኾነ ይህን ጠይቅ እንጂ" (ጠብ ወቅት ቍጣ በነፈለበትና ልብም
በተቃጠለበት ጊዜ፥ ትንሽ የሚባለው ነገር ሳይቀር ትልቅ መስሎ እንደሚታይ፡
ነቀፋ ያልኾነ ቃል ራሱ ሊታዦት የማይቻል ተደርጎ እንደሚቈጠር ይህን
አታውቅምን? ብዙ ጊዜ እነዚህ ጥቃቅን ነገሮች ነፍሰ ገዳይነትን ሳይቀር
ወልደዋል‹ ሀገሮችን ሙሉ ለሙሉ ኣጥፍተዋል" ወዳጅነት ባለበት እጅግ
አሳዛኝ ነገሮች ሳይቀሩ ቀላል እንደሚኾኑ ኹሉ' ጠብ ባለበትም ቀላል የኾኑ
ነገሮች ሊታገሡአቸው የማይቻሉ መስለው ይታያሉና- ቃል ብቻ ቢነገርም
ቅሉ፡ ይህ በውስጠ ወይራ የተነገረ ንግግር ነው ተብሎ ይቈጠራልና። እሳት
የብልጭታ ያህል ጥቂት ብቻ ስትኾን ከአጠገብዋ ብዙ ዕንጨት ቢከመርም
በቀላሉ አይያያዝም ነበልባሉ ኃይለኛና ከፍ ያለ ከኾነ ግን በቀላሉ የሚይዘው
ዕንጨቱን ብቻ ሳይኾን ድንጋዩንና በአጠuቡ ያገኘውን ነገር ኹሉ ነው።
ከነበልባለ እሳቱ ጋር የተገናኘ ነገር ኹሉ ከዚህ በፊት ከነበረው ተፈጥሮው
ይልቅ ይበልጥ ተቀጣጣይ ይኾናል" እንዲያውም አንዳንዶች “በዚህ ጊዜ
ዕንጨትና ገለባ እንደዚሁም ሌሎች ተቀጣጣይ ነገሮች ብቻ ሳይኾኑ ውኃም
ሳይቀር እሳቱን ያባብሰዋል እንጂ አያጠፋውም" ይላሉ። ቍጣም እንደዚህ
ነው አንድ ሰው ምንም ቢናገር ምን በዚህ ጊዜ ንግግሩ ለዚህ ክፉ ቃጠሎ
ምግቡ (አቀጣጣዩ) ነው።
ጌታችን ክርስቶስ ክፉ ነገሮቹን አስቀድሞ ከእኛ እንድናርቃቸው ሲያደርግ
“በወንድሙ ላይ በከንቱ የሚቈጣ ኹሉ ይፈረድበታል” በማለት መጀመሪያ
የወቀሰው በከንቱ የሚቈጣውን ሰው ነው። ቀጥሎ የወቀሰው፦ “ጨርቅ ለባሽ”
የሚለውን ነው፤ “በአደባባይ ይፈረድበታል” በማለት! ነገር ግን እነዚህ ነገሮች
ታላላቅ አይደሉም፤ ቅጣቶቹ በዚህ ዓለም ናቸውና። በመኾኑም ወንድሙን
“ደንቆሮ” የሚለውን በእሳተ ገሃነም ይፈረድበታል በማለት ለመጀመሪያ ጊዜ
እሳተ ገሃነምን አነሣ። አስቀድሞ አብዝቶ ያስተምር የነበረው ስለ መንግሥተ
ሰማያት ስለ ነበር እስከዚህ ጊዜ ድረስ ስለ እሳተ ገሃነም አልተናገረም
ነበርና። ይኸውም መንግሥተ ሰማያት የምትሰ'ጠው ከእርሱ ፍቅርና ሰውን
ከመውደዱ የተነሣ፡ እሳተ ገሃነም ግን የምትሰ'ጠው ከገዛ ንዝህላልነታችን
የተነሣ እንደ ኾነ ሲያስረዳ ነው።
ከአንዱ ቅጣት ወደ ሌላው ቅጣት እንዴት ደረጃ በደረጃ እንደሚያልፍ፣ እንዴት
ራሱን ነጻ አድርጎ ኃላፊነቱን ለአንተ እንደሚሰጥ በዚሁ ኹሉ የእርሱ አሳብ
እኛን ማስፈራራት እንዳልኾነና እንደዚህ ወዳለ ተግሣጽ የጎተትነው እኛው
ራሳችን እንደ ኾንንም ተመልከት። እንዲህ ነውና የሚለው፡ “ይፈረድብሃልና
በከንቱ እንዳትቈጣ አዝዤህ ነበር" አንተ ግን ይህን ቀዳሚ ትእዛዝ ናቅኸው ፥
አጠቃኸው። እንግዲህ ይህ ቍጣህ ምን እንደ ወለደ ተመልከት፦ ወንድምህን
ጨርቅ ለባሽ' ብለህ እንድትሰድበው አደረገህ" ከዚህ ትመለስ እንደ ኾነ
ብዬም በአደባባይ ይፈረድብሃል' ብዬ ሌላ ቅጣት አመጣሁ ይህን ችላ ብለህ
ከዚህ ወደ ባሰው የምትቀጥል ከኾነ ግን ከእንግዲህ ወዲህ በውሱን (በዚህ
ዓለም) ቅጣት ወደ አንተ አልመጣም ከዚህ በኋላ ወደ መግደል እንዳትኼድ
በማይጠፋ ቅጣት ወደ አንተ እመጣለሁ እንጂ‥” በዓለም ላይ ከስድብ በላይ
ምንም ምን ከባድ ነገር የለምናº የሰውን ልብ ለመግረፍ እጅግ ኃይል ያለው
ስድብ ነውና።" የሚወጣው ቃል ራሱ ከስድብነቱ ባለፈ አቁሳይ ከኾነ ግን
የሚያቃጥለው እሳቱ ዕጥፍ ድርብ ይኾናል። ስለዚህ አንድን ሰው “ደንቆሮ”
ብሎ መጥራትን እንዲሁ ቀላል እንደ ኾነ አድርገህ አትመልከተው። ግዕዛን
ከሌላቸው እንስሳት የምንለ'የውና በዋናነት የሰው ልጆች የምንባለው ልብና
ማስተዋል ስላለን ነውና። የገዛ ወንድምህን “ደንቆሮ ስትለው ግን “እንደ
እንስሳት ልብና ማስተዋል የለህም” ብለህ ከሰውነት ማዕቀፍ እያስወጣኸው
ነው ማለት ነው:14
ስለዚህ ነገሮቹን ራሳቸውና ስሜቱን በማወቅ 0አንዲት ቃል ምን ያህል ቁስል
እንደሚፈጠር፡ ቀጥሎም ምን ያህል ክፋት እንደሚከተል እናስብ እንጂ
ቃላቱን ቃላት ብቻ መኾናቸውን አንመልከት= ስለዚሁ ምክንያት ተወዳጅ
ጳውሎስም ከመንግሥተ ሰማያት ውጭ ያደረጋቸው “አመንዝራዎችን”
ወይም “ቀላጮችን” ብቻ ሳይኾን “ተሳዳቢዎችንም” ጭምር ነው (1ኛ
ቆሮ.6፡9-10)። ተሳዳቢ ሰው በጎጂ መንገዶቹ ለዲያብሎስ የሚኾን ምቹ
መደላድልን በማዘጋጀትና ይlልጥ ኃይልን እንዲያገኝ በማድረግ የፍቅርን
ውበት ያውካልና ፤ በባልንጀራው ላይ ስፍር ቍጥር የሌላቸውን በደሎች
ይፈጥራልና፤ ቀስ በቀስ ጸንቶ የሚቆይ ጠላትነትን ያመጣልና፤ የክርስቶስ
ሕዋሳትን ይከፋፍላልና፤ ዕለት ዕለትም እግዚአብሔር የሚወደውን ሰላም
እንዳይኖር ያደርጋልና# በመኾኑም ጌታችን ክርስቶስ ራሱ የዲያብሎስ
የኃይል ጅማቶች የኾኑትን ቆርጦ ሲጥላቸው “ወንድሙን ደንቆሮ' የሚለው
ኹሉ በእሳተ ገሃነም ይፈረድበታል” በማለት ሕግ ሰጠ።
በርግጥም ጌታችን ስለ ፍቅር ብዙ ነገር አድርጎአል= የሠናይ ምግባራት ኹሉ
እናት፣ ረድኡ የመኾን መለያ ምልክት፣ ኹለንተናችንን አስተሳስራ የምትይዝ
ገመድ ፍቅር ናትና= በመኾኑም ፍቅርን ፍጹም የሚያጠፋውን፣ የጥላቻን
ሥርና ምንጭ የኾነውን ስድብ እጅግ አጥብቆ ያስወገደበት ምክንያት ይኸው ነው።
ስለዚህ በእነርሱ ምን ያህል በጎ ነገሮች እንደ ተከናወኑ አስብ፣ የእነዚህን ሕግጋት
ደግነት አድንቅ እንጂ “እነዚህ የጌታችን ኃይላተ ቃላት ግነታዊ አነጋገሮች
ናቸው” ብለህ በፍጹም አታስብ። እንድንዋሐድና አንዳችን ከአንዳችን ጋር
እንድንተሳሰር ከማድረግ በላይ እግዚአብሔር የሚጨነቅበት ምንም ነገር
የለምና። እንዲህም በመኾኑ እርሱ ራሱ በብሉይና በሐዲስ ኪዳን በአርድእቱ
ኹሉ አድሮ ስለዚሁ ትእዛዝ (ስለ ፍቅር) ብዙ የብዙም ብዙ ተናገረ። መናገር
ብቻም ያይደለ ይህን ትእዛዝ የሚንቁትንም እጅግ ሲበቀላቸውና ሲቀጣቸው
ተመልክተናል። በርግጥ ፍቅርን እንደ ማራቅ ለክፋት ኹሉ መግቢያና ሥር
የሚኾን ውጤታማ መንገድ የለምና። እንዲህም በመኾኑ ጌታችን ጨምሮ፦ “ከዓመፃ ብዛት የተነሣ ፍቅር ከብዙዎች ዘንድ ትጠፋለች” አለ (ማቴ.24፡
12)። ቃኤል ወንድሙን የገደለው : ዔሣው ያዕቆብን ያሳደደው የዮሴፍ
ወንድሞች ወንድማቸውን የሸጡት በእኛም ዘንድ ስፍር ቍጥር የሌላቸው
ጥፋቶች እየፈነጠዙ ወደ እኛ የገቡት ይህ ገመድ ስለ ተበጠሰ ነውና። ጌታችን
በኹሉም አቅጣጫ ይህንን የሚጎዱ ማናቸውም ነገሮች እጅግ በጥንቃቄ
የሚነቅላቸውም ለዚህ እንደ ኾነ ትመለከታለህ።
( ) እስከ አሁን ድረስ በተገለጡት ትእዛዛት ብቻም አያበቃም፤ ለፍቅር ምን
ያህል ቦታ እንደ ሰጠው ያስረዳ ዘንድ ከእነዚህ በላይ የኾኑትንም ይጨምራል
እንጂ። “አደባባይ”፣ “ፍርድ”፣ “እሳተ ገሃነም” ብሎ ካስጠነቀቀ በኋላ፥
ከቀዳሚዎቹ ጋር የተስማሙ ሌሎች ኃይላተ ቃላትንም እንደ ገና ጨምሮ
ተናግሮአልና፤ እንዲህ ሲል፦
መባህን በመሠዊያው ላይ ብታቀርብ* በዚያም ሳለህ የተጣላህ ወንድምህ እንዳለ
ብታስብ* መባህን ከዚያ በመሠዊያው ፊት ትተሀ ኺድና አስቀድመሀም hወንድምህ
ጋር ታረቅ* ከዚያ በኋላም ተመልሰህ መባህን አቅርብ” (ማቴ.5፡23-24)።
ወዮ እንደ ምን ያለ ቸርነት ነው! ወዮ እንደ ምን ያለ ሰውን መውደድ ነው!
እኛ ከባልንጀራችን ጋር ፍቅር ይኖረን ዘንድ አስቦ ለእርሱ የሚቀርበው
አገልግሎት መቅረቱን እንደ መዋረድ አልቈጠረውምና። ይኸውም ኣስቀድሞ
በማስደንገፅ መልክ የተናገራቸው ነገሮች ከጥላቻ ወይም መቅጣትን ከመፈለግ
የተነሣ ሳይኾን ከጽኑ ፍቅር የተነሣ እንደ ኾነ የሚያስረዳ ነው። ከእነዚህ
ኃይላተ ቃላት በላይስ ምን ደግነት የሚያሳይ ቃል አለ? “የእናንተ ፍቅር
ይጸና ዘንድ ለእኔ የሚቀርበው አገልግሎት ይቋረጥ። ከወንድምህ ጋር መታረቅ
ራሱ መሥዋዕት ነውና።" አዎን፥ ስለዚሁ ምክንያትም፦ “መባህን ከማቅረብህ
በፊት” ወይም “መባህን ካቀረብህ በኋላ” ሳይኾን “መባህን በምታቀርብበት
በዚያ ቅጽበት፣ መባህን ማቅረብ በጀመርህበት ጊዜ ከወንድምህ ጋር ትታረቅ
ዘንድ ኺድ” አለ። ማቅረብ የጀመርኸውን አቅርበህ ከጨረስህ በኋላ አይደለም፤
ወይም ማቅረብ ከመጀመርህ በፊት አይደለም። እያቀረብህ እያለ የተጣላህ
ወንድምህ እንዳለ ብታስብ መባህን በመሠዊያው ፊት ትተህ ከወንድምህ ጋር
ፈጥነህ ትኼድ ዘንድ አዘዘህ እንጂ።
እንግዲህ ጌታችን ይህን ያዘዘው ስለ ምን ምክንያት ነው? ለእኔ እንደሚረ'ዳኝ
ጌታችን ይህን የሰጠበትና በዚያም ሊያሳይ የፈለገው ኹለት ነገሮችን ነው:
አንደኛ፥ አስቀድሜ እንደ ተናገርሁት የእርሱ ፈቃድ ለፍቅር ምን ያህል
ቦታ እንደሚሰጠው ሊጠቁም ስለ ወደደና ከመሥዋዕት ኹሉ አብልጦ
የሚወድደው መሥዋዕት እርሱ መኾኑን፥ ያለ ፍቅር የሚቀርብ ከኾ
ግን መባም ቢኾን በእርሱ ዘንድ ተቀባይነት የሌለው መኾኑን ሊያሳይ ስለ ፈለገ ነው።
 ኹለተኛ ደግሞ፡ ዕርቅ ግዴታ እንደ ኾነና ይህን ላላደረጉ ሰዎች ምንም
ምን ይቅርታ እንደሌላቸው ሕግ ሲያስቀምጥ ነው ማንም ይኹን
ማን ምንም ዓይነት መባ ከማቅረቡ በፊት ስለ ባልንጀራው ፍቅር
ብሎ ባይኾንም እንኳን የሚያቀርበው መባው ርኵስ እንዳይኾንበት
አስቦ ጥላቻውን ለማስወገድ ወዳሳዘነው ሰው ፈጥኖ ይኼዳልና። ስለዚሁ
ምክንያትም ይህን ሰው ለማስጠንቀቅና በደንብ ያነቃው ዘንድ ሽቶ
እጅግ ግልፅና ጉልህ በኾነ መንገድ ይህን ተናገረ።
በመኾኑም “ትተህ ኺድ” ብቻ በማለት አያበቃም፤ “በመሠዊያው ፊት” እና
“ኺድ” ብሎም ጨምሮ ይነገረዋል እንጂ። በመሠዊያው ፊት” ብሎ ቦታውን
መናገሩ ራሱ ይበልጥ እንዲርድ እንዲንቀጠቀጥ ለማድረግ ነው: ዳግመኛም
“ኺድ” ብቻ አላለውም፤ “አስቀድመህ ከወንድምህ ጋር ታረቅ፤ ከዚያ በኋላም
ተመልሰህ መባህን አቅርብ” ብሎም ጨምሮ ነገረው እንጂ። እንግዲህ በእነዚህ
ኹሉ ነገሮች በግልፅ ማሳየት የፈለገው ይህ ምሥዋዕ እርስ በእርሳቸው
የተጣሉት ሰዎች መሥዋዕታቸውን እንደማይቀበል ነው።
ተጠምቀው ክርስቶስን የለበሱት ሰዎች ይህን ያድምጡ፤ ብዙዎች በርትዕት
ሕሊና በንጽህት ልቡና ሳይኾን በጥላቻ ኾነው ወደዚህ ምሥዋዕ ይቀርባሉና።
ንኡሰ ክርስቲያኖችም ይህን ያድምጡ፤ አዎን፥ ይህ ትምህርት ከእነርሱም
ጋር የተወሰነ ግንኙነት አለውና# እነርሱም መባና መሥዋዕት ያቀርባሉና፤
ይኸውም ጸሎትና ምጽዋት ማለቴ ነው። ጸሎትና ምጽዋት መሥዋዕት እንደ
ኾነ ታውቅ ዘንድ ብትሻም ነቢዩ የተናገረውን አድምጥ፤ እንዲህ ያለውን፦
“ምስጋናን የሚሠዋ ያከብረኛል” (መዝ.49፡23)፤ “ለእግዚአብሔር የምስጋናን
መሥዋዕት ሠዋ” (መዝ.49፡14)፤ “የእጄን ማንሣት እንደ ሠርክ መሥዋዕት
ተቀበልልኝ” (መዝ.140፡2)s ስለዚህ እንደዚህ ባለ ልብ የምታቀርበው መባ
ጸሎት ብቻ ቢኾንም እንኳን፥ የጸሎት መባህን በእግዚአብሔር ፊት ትተህ
ብትኼድና አስቀድመህም ከወንድምህ ጋር ብትታረቅ፥ ከዚያ በኋላም
ተመልሰህ ጸሎት ማድረስህን ብትቀጥል መልካም ነው። ኹሉም ነገሮች
የተከናወኑት ስለዚሁ ስለ ፍቅር ነውና። [ፍቅር ኃያል ወልድን ከመንበሩ
ሳበው ጎተተው፥ እስከ ሞት ድረስም አደረሰው እንዲል] እግዚአብሔር
ሳይቀር ሰው የኾነው፣ እነዚህንም ኹሉ ነገሮች ያከናወነው ኹላችንንም
በፍቅር አንድ አድርጎ ያዋሕደን ዘንድ ነውና።
እዚህ ላይ ጎጂውን ወደ ተጎጂው እንዲኼድ አደረገው፤ በሚጸልይበት ጊዜ ግን
ተጎጂው ወደ ጎጂው እንዲኼድና እንዲታረቁ አዘዘው (ማቴ.6፡14)። እዚያ፦
“ለሰዎች በደላቸውን ይቅር በሉላቸው" ብሎአልና፤ እዚህ ላይም፦ “የተጣላህ ወንድምህ እንዳለ ብታስብ ኺድና ታረቅ" ብሎአልና"
እንዲያውም እዚህም ላይ ጌታችን እንዲኼድ ያዘዘው ተጎጂውን ሰው እንደ
ኾነ ይረ'ዳኛል። “ራስህን ከወንድምህ ጋር አስታርቅ" ሳይኾን “ታረቅ” ነውና
የሚለው። ምንም እንኳን ንግግሩ መጀመሪያ ጠብ ለጫረው ሰው የተነገረ
ቢመስልም፥ በቅጥነተ ሕሊና ስንመለካተው ግን ይህን እንዲያደርግ የተነገረው
የተበደለው ሰው ነው። ስለዚህ “ከወንድምህ ጋር ብትታረቅ ይላል ጌታችን
ክርስቶስ፥ “አንተ ለእርሱ ባሳየኸው ፍቅር እኔም መሐሪ ወመስተሳሕል
እኾንልሃለሁ፤ መሥዋዕትህንም ከፍ ባለ መተማመን ታቀርባለህ። እስከ
አሁን ድረስ እየተናደድህ ከኾነ ግን እናንተ ትታረቁ ዘንድ የእኔ የኾነውን
(ለእኔ የሚቀርበውን መባ) እንኳን ሳይቀር አሳንሼ እንድመለከት በቀላሉ
ማዘዜን አስታውስ። እነዚህ ነገሮችም ቍጣህን የሚያርቁልህ ይኹኑ።”
ዳግመኛም “እጅግ በጥቂቱ የተጣላህ ወንድምህ እንዳለ እንኳን ብታስብ”
እንጂ “ታላላቅ የኾኑ መከራዎችን "ተቀበልህ ከዚያ በኋላ "ወንድምህ
ጋር ታረቅ” አይደለም ያለው። “የሚገባ'ህን ወይም የማይገባህን” ብሎም
አልጨመረም፤ እንዲሁ፦ “የተጣላህ ወንድምህ እንዳለ ብታስብ” አለ እንጂ።
በአግባብ በርትዕ ጎድቶህ ቢኾንም እንኳን በጥል ልትቆይ አይገባህም። ክብር
ይግባውና ጌታችን ክርስቶስ እንኳን ቢኾን በእኛ ላይ ተቈጥቶ የነበረው
በአግባብ በርትዕ የነበረ ቢኾንም “በደላችንን ሳያስብ (ሳይቈጥርብን) ስለ እኛ
ብሎ ራሱን ለሕማም ለሞት አሳልፎ ሰጥቶአልና (2ኛ ቆሮ.5፡19)።
ስለዚሁ ምክንያት ብርሃነ ዓለም ጳውሎስም ወደ ዕርቅ ልንፋጠን እንደሚገባን
በሌላ መንገድ ሲያሳስበን፦ “ፀሐይ ሳይጠልቅ ቍጣችሁን አብርዱ” ብሎናል
(ኤፌ.4፡26)። ጌታችን ክርስቶስ እዚህ ላይ በመሥዋዕት መከራከርያ ነጥብ
ልንታረቅ እንደሚገባን እየተናገረ እንዳለ ኹሉ፥ ቅዱስ ጳውሎስም እዚያ
ከመዓልት ጋር አሰናስሎ ወደዚያ ተመሳሳይ ግብ እንድንኼድ አሳሰባን።
መከራ የተቀበለውን ሰው እንዳይቀድመውና ብቻውን አድርጎ ቁስሉን
ሕመሙን ታላቅ እንዳያደርግበት ሌሊቱን በእጅጉ ፈርቶታልና መዓልት ላይ
ሰውዬውን ከአሳቡ የሚያስወጡትና የሚያስረሱት ብዙዎች ናቸውና# ሌሊት
ላይ ግን ብቻውን ስለሚኾንና እርሱ ራሱ ጥፋቱን መላልሶ ስለሚያስበው
ማዕበሉ ስርግርግ ይልበታልና፤ አውሎ ነፋሱም ከፍ ያለ ይኾንበታልና።
ስለዚህም የተወደደ ጳውሎስ ይህ እንዳይኾን ብሎ አስቦ ሌሊት ከመምጣቱ
አስቀድሞ ይታረቅ ዘንድ በጥንቃቄ አደራ ሲለው ታያለህ" ከዚያ በኋላ
ብቸኝነቱን ምክንያት አድርጎ ዲያብሎስ መግቢያ ቀዳዳ እንዳያገኝና እንደ
ገና የቍጣ እሳቱን አቀጣጥሎ ከበፊቱ ይልቅ የከፋ እንዳያደርግበት አስቦ
“ፀሓይ ሳይጠልቅ” ብሎ በጥብቅ አሳሰበው ጌታችን ክርስቶስም እንደዚሁ
እጅግ ጥቂት መዘግየትም ብትኾን እንድትኖር አልፈቀደም። አንተ መባህን
አቅርበህ ጨርሰህ ከኼድህ፥ ከወንድምህ ጋር ለመታረቅ ቸልተኛ “ነገ ከነገ
ወዲያ ይደርሳል” እያልህ ልትዘናጋ ትችላለህና ጉዳዩ ፈጣን መድኃኒት
(ዕርቅ) እንደሚያስፈልገው ያውቃልና" አንድ የተካነ ባለመድኃኒት ከተከሰቴ
በኋላ መድኃኒታቸው ምን እንደ ኾነም ጭምር ይነግረናል እንጂ በሽታዎችን
እንዴት ልንከላከል እንደሚገባን ብቻ አያሳየንም። ጌታችንም ያደረገው ልክ
እንደዚህ ነው" ወንድምን “ደንቆሮ" እንዳይሉ መከልከል የጥላቻ መከላከያው
ነውና" ጥላቻ ደረጃ ላይ የደረሰ ከኾነ ግን ከወንድም ጋር ዕርቅን እንዲፈጽሙ
ማዘዙ የዚሁ በሽታ መድኃኒቱ ነውና።
ትእዛዛቱ ኹሉ በምን ያህል ክብደት እንደ ተሰጡም ተመልከት። በመጀመሪያው
ላይ “ይፈረድበታል” አለ። እዚህም ላይ “ሳይታረቅ መሥዋዕቱን አልቀበልም”
አለ= ይኸውም ያለ ፍቅር የሚቀርብ መሥዋዕት በእግዚአብሔር ዘንድ ምን
ያህል የተጠላ እንደ ኾነ፣ እንደዚሁም በዚሁ ኹሉ ዘዴ ምንጩንና ፍሬውን
እንዴት ልናስወግደው እንደሚገባን የሚያሳይ ነውና።
ከኹሉ አስቀድሞ “አትቈጣ” አለ። ቀጥሎም “አትሳደብ” አለ። እነዚህ አንዳቸው
አንዳቸውን እንዲበዙ የሚያደርጉ ተመጋጋቢዎች ናቸውና፦ ጥላቻ ስድብን፣
ስድብም ጥላቻን እንዲበዛ ያደርጋሉና። ስለዚሁ ምክንያትም ገና ከመነሻው
ክፋት እንዳያቈጠቁጥ አንድ ጊዜ ሥሩን ሲፈውስ፣ ሌላ ጊዜ ደግሞ ፍሬውን
ያክማል# ድንገት አቈጥቁጦ በኵር ክፋትን ያፈራ እንደ ኾነ ግን በኹሉም
መንገድ እጅግ ያቃጥለዋል።
(፲፫) ስለዚህ እንደምትመለከተው መጀመሪያ ስለ “ፍርድ”፣ ቀጥሎ ስለ “ሸንጎ”፣
እንደ ገና ቀጥሎ ስለ “እሳተ ገሃነም"፣ እንደዚሁም ለእርሱ ስለሚቀርበው
“መባ” ከተናገረ በኋላ ሌሎች ትምህርቶችን ጨመረ፤ እንዲህ ሲል፦
መንገድ ከእርሱ ጋር ሳለህ ከባላጋራህ ጋር ፈጥነህ ተስማ. (ማቴ.5125)
ይህም ማለት ምናልባት “ጉዳት የደረሰብኝ እንደ ኾነስ?” “ተነጥቄ ወይም
ተዘርፌና ወደ ፍርድ ተወስጄ እንደ ኾነስ?” ብለሀ እንዳታስብ፥ በዚህ ጊዜም
ቢኾን ምንም ምክንያት እንዳናደርግ ይህን አራቀው። እንዲህ ቢኾንም
እንኳን በጠላትነት ውስጥ እንዳንኾን አዘዘን። ይህ መመሪያ ታላቅ ስለ
ነበረም ከወዲያኛው ዓለም ጋር አያይዞ ከሚያቀርበው ይልቅ ይበልጥ እኛን
የመግታት ኃይል ስላለው ምክሩን ከዚሀ ዓለም ተጨባጭ ነገሮች ጋር አሰናስሎ
አያይዞ አቀረበው” “ምን እያልህ ነው? ባለጋራዬ ብርቱ ነውº ጉዳትም
አደረሰብኝ እያልህ ነውን? እንዲያውም ፈጥነህ ከእርሱ ጋር ካልተስማማህ
ይህ ይበልጥ ይጎዳሃል ለጻኛ ይሰጥሃልና" ጥቂት ገንዘብ ከፍለህ ፈጥነህ
ከባለጋራህ ጋር ብትስማማ የገዛ ራስህን ነጻ ታደርጋለህ" ወደ ዳኛ ፍርድ
ከመጣህ ግን: አንደኛ ትታሰራለህ፣ ኹለተኛ ከፍ ያለ ቅጣት ትቀጣለህ" ጥሉን እዚያው በመንገድ ሳለህ ብታስወግደው ግን ኹለት በጎ ውጤቶችን ታጭዳለህ፡
አንደኛ ምንም ዓይነት የሚያስንቅ ነር አያገኝህም'
ኹለተኛ የተደረገው በጎ ነገር ከዚያ በኋላ የአንተ የራስህ እንጂ
ባለጋራህ በግድ እንድትሠራው ያደረገህ አይኾንም። በእነዚህ ነገሮች
የማትገዛ ከኾነ ግን አንተ ራስህን የምትጎዳውን ያህል ኣንተ ባለጋራህን
አትጎዳውም።”
እዚህ ላይም ጌታችን ይህን ሰው እንዴት እንደሚያቻኩለው ተመልከት
“ከባለጋራህ ጋር ተስማማ” ከሚለው ጋር ጨምሮ “ፈጥነህ” ብሎ ይለዋልና።
በዚህም ቢኾን ግን አልረካም" ከዚህ ፍጥነት ጋር ሌላ እንዲጨመር የፈለገው
ነገር አለና፤ “በመንገድ ከእርሱ ጋር ሳለህ ይለዋልና። ይኸውም በዚህ
እጅግ አጥብቆ ሲያቻኩለውና ሲያፋጥነው ነው። በጎ ሥራን ከመሥራት
እንደ መዘግየትና “ነገ ከነገ ወዲያ እሠራዋለሁ” እንደ ማለት ሕይወታችንን
የሚያመሰቃቅለው ምን ነገር የለምና። በፍጹም! ብዙውን ጊዜ ኹሉን ነገር
እንድናጣ የሚያደርገን ይህ ነው። ከዚህ የተነሣም ቅዱስ ጳውሎስ፦ “ፀሐይ
ሳይጠልቅ ቍጣችሁን አብርዱ” አለ። ጌታችን ራሱም ከላይ፦ “መባው
ከመጠናቀቁ በፊት ታረቅ” እንዳለ ኹሉ እዚህም ላይ፦ “በመንገድ ከእርሱ
ጋር ሳለህ ፈጥነህ”፣ “ወደ ፍርድ ቤት ደጆች ከመምጣትህ በፊት፣ በሕግ ፊት
ከመቆምህና ከዚያ በኋላም በዳኛው ቁጥጥር ሥር ከመግባትህ በፊት” አለ።
“ወደዚህ ኹሉ ከመግባትህ በፊት እነዚህ ኹሉ በእጅህ አሉህ= አንድ ጊዜ
ያንን ደጅ የረገጥህ እንደ ኾነ ግን የቱንም ያህል ብትተጋ እንኳን በሌላ ሰው
ግዴታ ሥር ስለምትኾን ነገሮችን አንተ እንደ ፈለግህ ማከናወን ኣትችልም” ኣለ።
“ተስማማ” ሲልስ ምን ማለቱ ነው? “ለመጎዳት ብትስማማ ይሻላል” ወይም
“በጎጂው ቦታ እንዳለህ ኾነህ ለመስማማት ምክንያት ብታቀርብ ይሻላል”
ማለቱ ነው" “ፍትሕን በራስ ወዳድነት እንዳታበላሽ የሌላውን ሰው ጥፋት
ኾን ብለህ እንደ ራስህ ጥፋት መቍጠርና ጉዳዩ ዕልባት እንዲያገኝ የራስህን
ድርሻ ተወጣ ሲል ነው" ይህ ትልቅ ነገር ቢኾንም እንኳን ኣትደነቅº
አስቀድሞ አንቀጸ ብፁዓንንም የተናገረው ከዚህ አንጻርና የሰማዒው ነፍስ
ቀድማ ይህን ለመቀበል የተመቻቸችና የተሰናዳች መኾን እንድትችል
ለማድረግ ነውና
አንዳንድ ሰዎች “ጌታችን እዚህ ላይ ባለጋራ' በማለት በምሥጢር
የተናገረው ዲያብሎስን ነው" የእርሱ (የዲያብሎስ) የኾነውን ምንም ነገር
ገንዘብ ልናደርግ እንደማይገባን አዘዘን። ከእርሱ ጋር መስማማት ካለ ግን
ከዚህ ዓለም ተለይተን ከኼድን በኋላ መካከለኛ የሚባል መንገድ ስለሌለ
ከዘለዓለም ኵነኔ በቀር ሌላ ምንም አይጠብቀንምና፡ ጸሎት እንኳን ሊታደን
አይችልም" ይላሉ" ለእኔ እንደሚረ'ዳኝ ግን ጌታችን እዚህ ላይ እየተናገረ
ያለው [ዚህ በፊት እንደ ተናገርሁት በምሳሌ ብቻ ሳይኾን ተጨባጭ በኾነ
መንገድ ሊያስተምራቸው ሽቶ] ስለዚህ ዓለም ጻኞች ስለ ፍርድ ቤት ፍትሕ
መንገድና ስለዚህ ዓለም እስር ቤት ነው።
ልዑላንና ሊመጡ ባሉ ነገሮች ሰዎችን ካሳፈራቸው በኋላ፡ ጨምሮም በዚህ
ዓለም ባሉ ነገሮች ያነቃቃቸዋልና" ቅዱስ ጳውሎስም እንደዚሁ ሊመጡ
ባሉትና አሁን ባሉት ነገሮች በኹለቱም ተጠቅሞ ሰማዒውን ለማሳመን ብሎ
ተመሳሳይ መንገድን ተጠቅሞአል። ለምሳሌ ክፉ ለማድረግ ፈቃደ ልቡ
ያዘነበለውን ሰው፡ “ክፉ ብታደርግ ግን ፍራ[ባለ ሥልጣን]ሰይፍ የታጠቀው
ለከንቱ አይደለምና፡ ክፉ አድራጊዎችን ለመቅጣት የእግዚአብሔር አገልጋይ
ነውና" ሲል የዚህ ዓለም መሣሪያ የታጠቀውን ሰው ጠቅሶበታል (ሮሜ.13፡
4)። ባለ ሥልጣኑን ልንታዘዘው እንደሚገባን ሲነግረንም የጠቀሰው ፈሪሐ
እግዚአብሔርን ብቻ ሳይኾን የባለ ሥልጣን ቍጣንና ንቁ ጥንቃቄውንም
ጭምር ነው እንዲህ ሲል፦ “ስለዚህ ስለ ቊጣው በመፍራት ብቻ አይደለም፤
ነገር ግን ስለ ሕሊና ደግሞ መገዛት ግድ ነው” (ቍ.5)። ምክንያቱም
አስቀድሜ እንደ ተናገርሁት በአእምሮአቸው ደካማ የኾኑ ሰዎች ብዙውን
ጊዜ ወደ ልባቸው የሚመለሱት በሚታዩትና በሚጨበጡት ነገሮች አማካኝነት
ነው= ስለዚህ ጌታችን ክርስቶስም በእነዚህ አማካኝነት የመግደል ሥሮችን
ለማስወገድ ብሎ አስቦ የጠቀሰው እሳተ ገሃነምን ብቻ ሳይኾን የአደባባይ
ፍርድን ለዳኛ ተላልፎ መሰጠትን፣ ወኅኒንና በዚያ ያለውን መከራም ጭምር
ነው" ኣንድ ሰው መጀመሪያውኑም የማይነቅፍ ወይም ወደ ሕግ የማይኼድ
ወይም ጥላቻን የማያቆይ ከኾነ እንዴት ሰውን ሊገድል ይችላልና? ስለዚህ
ከዚህ ልንረዳው እንደምንችለው ለባልንጀራችን ጥቅም ብለን የምናደርገው
ነገር የገዛ ራሳችን ጥቅም እንደ ኾነ ነው" ከባለጋራው ጋር የሚስማማ ሰው
ከባለጋራው ይልቅ እርሱ ራሱ ይበልጥ ተጠቃሚ ይኾናልና። ከባለጋራው
ጋር በመስማማቱ ምክንያት በዚህ ተግባሩ ራሱን ከፍርድ ቤት ከወኀኒና
እዚያ ካለው መከራ ኣርነት ያወጣልና"
(፲፬) ስለዚህ ለትእዛዛቱ እንገዛ እኛ ራሳችን ራሳችንን አንቃወም ወይም ጠበኞች
አንኹን። ከኹሉም በላይ እነዚህ ትእዛዛት ከሚያሰ'ጡን ሽልማት በፊት እንዲሁ
በራሳቸውም ቢኾኑ የራሳቸው የኾነ ደስታና ጥቅም አላቸውና" ምናልባት
አብዛኞቹ ሸክም ፡ የሚያስከትሉት መከራም ታላቅ መስሎ የታየህ እንደ
ኾነም፡ ይህን ኹሉ የምታደርገው ስለ ክርስቶስ ብለህ እንደ ኾነ አስታውስ፤
ያን ጊዜም ጭንቀቱ ደስ የሚያሰኝ ይኾንልሃል" ኹልጊዜ ነገሮችን ይህን
በመሰለ መንገድ የምንመለከታቸው ከኾነ ከኹሉም አቅጣጫ የምንሰበስበው
ደስታ ታላቅ ይኾናል እንጂ ምንም ነገር ሽክም አይኾንብንምና በምን ያህል
ጣዕምና ደስታ መጠን እያደገ እንደ ኾነ እናስባለን እንጂ ድካማችንን ድካም
አድርገን አንቈጥረውምና።
ስለዚህ የክፉ ነገሮች ልማድ፣ ወይም የሀብት መሻት መላልሰው ቢያታልሉህ፡
“ለጊዜው የኾነውን ሀብት ብንንቅ የምንቀበለው ሽልማት ታላቅ ነው በሚለው
መንገድ እያሰብህ ተዋጋቸው። ለነፍስህም እንዲህ በላት፦ “ደስታ ብዬ
ስላታለልሁሽ እጅግ አዘንሽን? እንዲያውም ተድላ ደስታ አድርጊ እንጂ
በፍጹም አትዘኚ= እያስገባሁሽ ያለሁት ወደ መንግሥተ ሰማያት ነውና
ሐሴት አድርጊ= ይህን ያደረግሽው ለእግዚአብሔር ብለሽ እንጂ ለሰው ብለሽ
አይደለምና። ለጥቂት ጊዜ ታገሺ፤ ትርፉ ምን ያህል ታላቅ እንደ ኾነም
ታዪዋለሽ። በዚህ ዓለም ሕይወት በሚያገኝሽ ጊዜያዊ ነገር ጽኚ፤ ሊነገር
የማይችል እምነትም ትቀበያለሽ።” ከነፍሳችን ጋር እንደዚህ ባለ መንገድ
መነጋገር ብንችል፣ በምግባር ውስጥ ያለውን መከራን ብቻ ሳይኾን ከዚያ
ስለምናገኘው ሽልማትም ጭምር ብናስብ፥ ከክፋት ኹሉ ፈጥነን መራቅ
ይቻለናልና።
ዲያብሎስ የሚያገኘው ደስታ ጊዜያዊ፥ የሚቀበለው መከራ ግን ዘለዓለማዊ
ኾኖ ሳለ ብርቱና ጽኑዕ ነው። የእኛ ግን ልክ የዚሁ ግልባጭ ነው፦ ድካማችን
ጊዜያዊ የምናገኘው ሐሴትና በቁዔት ግን ሕያው ነው ታዲያ ይህን ያህል
ማበረታቻ እያለን ይህን ማበረታቻ ይዘን ምግባር መሥራትን የማናዘወትር
ከኾነ ሊደረግልን የሚችል ይቅርታ እንደ ምን ያለ ይቅርታ ነው? የድካማችን
ግቡና ይህን ኹሉ የምንቀበለው ለእግዚአብሔር እንደ ኾነ ማወቃችን
በኹሉም ረገድ የተዘጋጀን እንድንኾን ለማድረግ በቂ ኾኖ እያለ ልል ዘሊላን
የምንኾነው ለምንድን ነው? አንድ ሰው ለአንድ ምድራዊና መዋቲ ንጉሥ
ቢያበድር ለሕይወት ዘመኑ ኹሉ አስተማማኝ ሀብት እንዳለው አድርጎ
ይቈጥረዋል። ትንሽም ብትኾን ትልቅ፥ በጎ ሥራን ሠርቶ በባሕርዪው
ባለጠጋና ዘለዓለማዊ ለኾነው ለእግዚአብሔር ያበደረ ሰውን ደግሞ እንደ ምን
የበዛ ሀብት እንደሚኖረው አስበው ስለዚህ ስለ ድካምና ወዝ አትንገረኝº
በዚሁ ምክንያት ስለምናገኘው ስለ ጣዕመ መንግሥተ ሰማያት ብቻ ያይደለ
በሌላ መንገድም በጎ ሥራን መሥራት እግዚአብሔር ቀላል አድርጎልናል፦
በጎ ሥራ ስንሠራ የትም ኹልጊዜ ይረዳናልና፤ በበጎ ሥራችን ኹሉ ላይ
የእርሱ እጅ አለበትና። አንተ ጥቂት ቅንዓትን ስታሳይ ሌላው ኹሉ ነገር
የሚከተል ነውና# ድል መንሣቱ የአንተ እንደ ኾነ ተደርጎ ቢቈጠርም
እንኳን እግዚአብሔር ይህን ያህል ጥቂት በጎ ሥራ እንድትሠራ ነውና
የሚሻው። አንድ ንጉሥ የገዛ ልጁን ወደ ጦር ሜዳ ይዞት ቢወጣ፥ ምንም
እንኳን ኹሉንም የሚሠራው እርሱ ራሱ ቢኾንም ድሉ የልጁ እንደ ኾ
ይቈጠር ዘንድ ሽቶ በቀስት አንዲመታ ያደርገዋል፤ አመታቱንም ያሳየዋል።
እግዚእብሔርም ከዲያብሎስ ጋር ስንዋጋ የሚያደርገው እንደዚህ ነው። በዚህ
ውስጥ እግዚአብሔር ከአንተ የሚሻው አንዲት ነገርን ብቻ ነው፦ ለዚያ
ጠላት ፍጹም መጥላትን ታሳይ ዘንድ! አንተ ይህችን ድርሻ ስትወጣም
እርሱ ራሱ ውጊያውን ይፈጽመዋል# በቍጣ፣ በፍቅረ ንዋይ፣ እነዚህንም
በመሰሉ በሌሎች ክፉ ፍትወታት ብትቃጠልም እንኳን፥ ይህን ለመቃወም
እንደ ተዘጋጀህ ብቻ እግዚአብሔር ቢመለከት ፈጥኖ ወደ አንተ ይመጣል ።
መምጣት ብቻም ሳይኾን ኹሉን ነገር ቀሊል ያደርግልሃል። በሠለስቱ ደቂቅ
እንዳደረገው በነበልባሉ ላይ እንድትሠለጥን ያደርግሃል፤ ሠለስቱ ደቂቅም
እንደ አንተ በጎ ፈቃድ ብቻ እንጂ ሌላ ምንም ምን አልነበራቸውምና።
ስለዚህ በዚህ ዓለም ደገኛ ያልኾነ የፍትወት እቶን ኹሉ ማጥፋትና በወዲያኛው
ዓለም ከእሳተ ገሃነም ማምለጥ ይቻለን ዘንድ፥ በጎ ሥራን በመሥራት በመትጋትና
በማያቋርጥ ጸሎት የእግዚአብሔርን ቸርነት ወደ እኛ ያቀርቡልን ዘንድ ዕለት
ዕለት እነዚህ ነገሮች ምክሮቻችን፣ ጥንቃቄዎቻችንና ግብሮቻችን ይኹኑs ያን
ጊዜም አሁን ላይ እጅግ ከባድ መስሎ የሚታየን ነገር እጅግ ቀሊል፣ ልዝብና ደስ
የሚያሰኝ ይኾንልናል። ምክንያቱም በፍትወት ተይዘን ለብዙ ጊዜ በቆየን መጠን
በጎ ሥራን መሥራት አስቸጋሪ አሰልቺና አድካሚ፥ ክፉ ሥራ መሥራትን ደግሞ
የማያደክም፣ ቀሊልና ደስ የሚያሰኝ መስሎ ይታየናል። ከእነዚህ ጥቂት ፈቀቅ
ብንል ግን ክፉ ምግባር አስጸያፊና ደስ የማያሰኝ፥ በጎ ምግባርም ቀሊልና ልዝብ
ደስም የሚያሰኝ ይኾንልናል። ይህንንም በጎ ሥራን ከሠሩ ቅዱሳን በግልፅ ማየት
ትችላለህ= ለምሳሌ የተወደደ ጳውሎስ ከእነርሱ ኣርነት ከወጣ በኋላም እንኳን
ቢኾን እንዴት በእነዚያ የቀድሞ ስሜቶቹ ያፍር እንደ ነበር አድምጠው፤ እንዲህ
ያለውን፦ “እንግዲህ ዛሬ ከምታፍሩበት ነገር ያን ጊዜ ምን ፍሬ ነበራችሁ” (ሮሜ.6፡
21)? ቢረ ጽድቅን አስመልክቶ ሲናገ ግን ድካሙን “ጊዜያዊ” እና “ቀሊል” ብሎ
በመጥራት ቀሊል እንደ ኾነ ተናገረ (2ኛ ቆሮ.4፡17)። በመከራዎቹ በመደሰትና
በፈተናዎቹ ሐሴት በማድረግ (2ኛ ቆሮ.12፡10፣ ሮሜ.5፡3)፣ የጌታችን የኢየሱስን
ማኅተም በሥጋው በመሽከሙም በመመካት ተናገረ (ገላ.6፡17፣ ቈላስ.1፡24)።
ስለዚህ እኛም ራሳችንን በዚህ መንገድ ማነፅ ይቻለን ዘንድ፥ ዕለት ዕለት እስከ
አሁን በተባለው መንገድ ራሳችንን እንምራ። “በኋላችን ያለውን እየረሳን በፊታችን
ያለውን ለመያዝ እንዘርጋ፥ በክርስቶስ ኢየሱስ ከፍ ከፍ ያለውን የእግዚአብሔርን
መጥራት ዋጋ እንድናገኝ እንፍጠን” (ፊልጵ.3፡13-14)” ዛሬም ዘወትርም እስከ
ዘለዓለሙ ድረስ ክብርና ጌትነት የባሕርይ ገንዘቡ በሚኾን በጌታችን በኢየሱስ
ክርስቶስ ለጋስነትና ሰውን መውደድ እግዚአብሔር ለኹላችንም ይህን ያድለን፥
