የካህናትንም አለቆች የሕዝቡንም ጻፎች ኹሉ ሰብስቦ ክርስቶስ ወዴት
እንዲወለድ ጠየቃቸው" እነርሱም በይሁዳ ቤተ ልሔም ነው አሉት”
(ማቴ.2:4-6)"
(፩) ኹሉም ነገሮች አይሁድን ወደ አሚነ ክርስቶስ (ወደ ወንጌል) ለማምጣት
የተደረጉ እንደ ነበሩ ታያለህን? እንዴት ብትለኝ ጌታችንን በግልፅ ባላዩት
ጊዜ ምቀኝነቱ አልጸናባቸውምና ስለ እርሱም እውነቱን መስክረዋልና"
ሕሙማነ ሥጋን በተአምራት ሕሙማነ ነፍስንም በትምህርት እያዳነ
ክብሩን ባዩ ጊዜ ግን በቅንአት መንፈስ ተይዘው ከዚህ የተነሣም እውነትን
(ወንጌልን) ክደዋታልና"
እነርሱ ባይቀበሉኣትም፡ እውነት ግን በነገሮች ኹሉ ቦግ ቦግ ብላ ገነነች
እንዲያውም በገዛ ጠላቶችዋ ሳይቀር ኃይልንና ብርታትን ሰበሰበች። ለምሳሌ
እዚህ ላይ ለውጤቶቹ በስውር እንደ ምን ያለ ዕፁብ ድንቅና ሊናገሩትም
የማይቻል አስተዋጽኦ እንዳደረገ ተመልከት። አሕዛብና ኣይሁድ በአንድ
ጊዜ አንዳቸው ከአንዳቸው አንድ አዲስና ተማሪ ነገርን ተማምረዋልና።
በአንድ መልኩ አይሁድ፡ ኮከብ በፋርስ ሀገር ስለ ጌታችን ለሰብኣ ሰገል
እንደ ተናገረ ይህን ሰምተዋልና፤ በሌላ መልኩ ደግሞ ሰብአ ሰገል ይህ ኮከቡ
የመሰከረለት ሰው፡ ቅዱሳን ነቢያት ከመናት አስቀድመው ትንቢት እንደ
ተነበዩለት ሱባኤ እንደ ቈጠሩለት ምሳሌም እንደ መሰሉለት ከአይሁድ
ተግሯቸዋልና" የጥያቄያቸው ዋና ማእከል [ይኸውም የጌታችን በዚያን ጊዜ
መወለድም] ለኹላቸውም ፍጹም ግልፅና የማያሻማ ትምህርትን የሰጠ ነበር።
የእውነት ጠላቶች ሳይቀሩ ወደውና ፈቅደው ባይኾኑም ቅሉ፡ ስለ እውነት
የሚናገሩትን ምንባባት ያነቡ ነበርናሙሉውም ባይኾን ትንቢቱንም
ይተረጉሙት ነበርና" በቤተ ልሔም እንደሚወለድ ከዚያ ወጥቶም እንዴት
እስራኤልን እንደሚያስተዳድር ተናግረው ሲያበቁ ግን ንጉሡን ሊያታልሉት
ብለው አስበው ከዚህ በላይ ወደሚቀጥለው አልተሽጋገሩምና። ለንጉሡ ሊነግሩት
ያልፈለጉትስ ምን የሚለው ነው? “አወጣጡ ከቀድሞ ጀምሮ ከዘለዓለም የኾነ”
የሚለውን ነው (ሚክ.52)። [ይኸውም የባሕርይ አምላክነቱን ላለመቀ0ል
ተተንኵለው ነው።]
(፪) “ቤተ ልሔም የሚወጣ ከነበረና ከዚያ በኋላ በናዝሬት በማደግ የትንቢቱን
ፍጻሜ ግልፅ እንዳይኾን ያደረገው ታዲያ ለምንድን ነው?” ብሎ የሚጠይቅ
ሰው ሊኖር ይችላል። በፍጹም! እንዲያውም ይበልጥ አጎላው እንጂ ግልፅ
እንዳይኾን አላደረገውም። እናቱ በቋሚነት ትኖር የነበረው በናዝሬት ኾኖ
ሳለ፥ ጌታችን የተወለደው በቤተ ልሔም መኾኑ ይህ ኹሉ የተከናወነው
በመለኮታዊ ጥበብ እንደ ኾነ ያሳያልና።
እዚህ ላይ አንድ ነገር ልጨምር፦ ስለዚሁ ምክንያት ከተወለደ በኋላ
የተከናወነው ነገር ኹሉ ምን እንደ ኾነ በጥንቃቄ መመርመር ለሚፈልጉ
ሰዎች ዕድል ይሰጣቸው ዘንድ ብሎ አስቦ ጌታችን አርባ ቀናት እዚያ
ቆይቶአል እንጂ ወድያውኑ ቤተ ልሔምን ትቶ አልኼደም። ምክንያቱም
እንጠይቅ ቢሉና የኾነውን ነገር በጽሙና ሊያስተውሉት ቢፈልጉ ኖሮ
እንዲጠይቁ የሚያደርጉአቸው ብዙ ነገሮች ነበሩና" ለምሳሌ ሰብአ ሰገል
በመጡ ጊዜ ከተማይቱ በሙሉ ንጉሡም ተደናግጠው ነበር፤ የነቢዩ ቃለ
ትንቢት ተነቦ ነበር። የካህናት አለቆችና የሕዝቡ ጻፎች ኹሉ ተሰብስበው
ነበር። ከእነዚህ በተጨማሪም ጌታችን ተወልዶ ወደ ናዝሬት ሳይመለስና
እዚያው ቤተ ልሔም ሳለ ወንጌላዊው ሉቃስ እንደሚነግረን ሌሎች ብዙ
ነገሮች ተከናውነው ነበር። ለምሳሌ ከነቢይት ሐና፣ ከአረጋዊው ስምዖን
ከካህኑ ዘካርያስ፣ ከቅዱሳን መላእክት ከእረኞች ጋር ተያይዘው የተከናወኑ
ነገሮች ለሚያስተውል ሰው “ምን እየተከናወነ ነው?” ብሎ ለመጠየቅና
ለማረጋገጥ በቂ ምክንያቶች ነበሩ። ከፋርስ ሀገር የመጡት ጠቢባን ሰዎች
[በኮከቡ ተመርተው] ሀገሩን የሚያውቁት ከነበረ፥ በዚያ ይኖሩ የነበሩ ሰዎች
ደግሞ ይበልጥ ያውቁት ነበርና።
በልብ መታሰቡ፣ በመጻሕፍት መዘገቡ፣ በቃልም መነገሩ ከፍ ከፍ ይበልና
ጌታችን ኢየሱስ ክርስቶስ ገና ከመጀመሪያው አንሥቶ ራሱን በብዙ ድንቆች
ገልጦአል። አሁድ ግን ሊያዩት ባልወደዱት መጠን በሌላ አስደናቂ መገለጥ
እንደ ገና እስኪገለጥላቸው ድረስ እስከ ጊዜው ጊዜ ራሱን ሰወረባቸው።
ከዚያ ወዲያ ስለ ጌታችን የመሰከሩት እንደ መጀመሪያው ኮከብ ወይም
ጠቢባን ሰዎች አልነበሩምና። በፈለገ ዮርዳኖስ ላይ የባሕርይ አባቱ አብ ራሱ
የሚወድደው የሚወልደው ልጁ እርሱ እንደ ኾነ የባሕርይ ሕይወቱ መንፈስ
ቅዱስም ይህ ከሰማያት የመጣው ድምፅ ስለ እርሱ ስለ ጌታችን እንደ ኾነ
ይጠመቅ ወደ ነበረው ወደ ጌታችን በጣት እንደሚጠቁም ኾኖ መሰከረ
እንጂ። መጥምቁ ዮሐንስም በግልፅ እየተናገረ በይሁዳ፥ ሰው በሚኖርበትም
በምድረ በዳም ኹሉ ይህን ራሱ ይመሰክር ነበርና። ይታዩ የነበሩ ድንቆች
ምድር፣ ባሕር በአጠቃላይ ፍጥረት ኹሉ ስለ ጌታችን ኢየሱስ ክርስቶስ
በግልፅ ተናግረዋልና። በተወለደ ጊዜ የተከናወኑት ብዙ ነገሮች ግን በለቢሰ
ሥጋ መምጣቱን የሚያመለክቱ ነበሩ። ስለዚህ አይሁድ፦ “መቼና የት እንደ
ተወለደ እኛ አናውቅም” ብለው እንዳያመካኙና “ጥያቄ ያላነሣነው ያየነውና
የሰማነው ነገር ስላልነበረ ነው” ብለው እንዳያሳብቡ ከሰብአ ሰገል ጋር
ተያይዘው የተከሰቱትና ከላይ የጠቀስናቸው ክስተቶች ኹሉ እግዚአብሔር
በመግቦቱ እንዲከናወኑ ያደረጋቸው ናቸው።
ዳግመኛም የትንቢቱን ቃል ፍጹምነት ተመልከት። በቤተ ልሔም “ይኖራል”
ሳይኾን ከዚያ “ይወጣል” ነውና የሚለው። ስለዚህ ጌታችን በቤተ ልሔም
እንደሚያድግ ሳይኾን በዚያ እንደሚወለድም የትንቢተ ነቢያት አንድ ርእሰ
ጉዳይ ነበር።
103
ከአይሁድ አንዳንዶቹ ግን ጥቂት ሐፍረት እንኳን ሳይሰማቸው “እነዚህ
ነገሮች የተነገሩት ስለ ዘሩባቤል ነው" ይላሉ። ነገር ግን እንዴት ልክ ሊኾኑ
ይችላሉ? ምክንያቱም፦
[አንደኛ] ዘሩባቤል “አወጣጡ ከቀድሞ ጀምሮ ከዘለዓለም የኾነ” አይደለም
(ሚክ.5፡2)።
ዳግመኛም ዘሩባቤል የተወለደው በቤተ ልሔም ሳይኾን በባቢሎን ነው።
ዘሩባቤል የሚለው ስሙ ራሱ ይሀን የሚያመለክት ነውና፤ [ዘሩባቤል
ማለት የባቢሎን ዘር ማለት ነውና]። ስለ ምን እየተናገርሁ እንደ ኾነም
ልሳነ ሱርስትን የሚያውቁ ሰዎች ይረ'ዱታል። እንደዚህ ከኾነ ታዲያ
“ከአንቺ ይወጣልና” የሚለው የነቢዩ ቃል ትንቢት እንዴት ተፈጻሚ
ይኾናል?
እስከ አሁን ድረስ ከተባለው በተጨማሪም እነዚህ ነገሮች የተከናወኑበት
ጊዜው ራሱ ለዚህ ምስክር ለመኾን በቂ ነው። ምንድን ነውና ያለው?
“የይሁዳ ነገሥታት ከነገሡባቸው አህጉር ብትበልጪ እንጂ አታንሺም”
ካለ በኋላ የመብለጥዋ ምክንያት ምን እንደ ኾነ ሲገልፅም፦ “ንጉሥ
ከአንቺ ይወጣልና" ይላል። ነገር ግን "ጌታችን በቀር እንድትበልጥ
ያደረጋት አንድም ንጉሥ የለም። ጌታችን ሲወለድ ግን ለምሳሌ በረቱንና
ዳሱን ለማየት ሰዎች ከምድር ዳርቻ መጥተዋል። ይህንንም ነቢዩ፦
“የይሁዳ ነገሥታት ከነገሡባቸው አህጉር ብትበልጪ እንጂ አታንሺም”
ሲል አስቀድሞ አሰምቶ ተናግሮላታል፤ ይኸውም ከነገደ እስራኤላውያን
አለቆች መካከል ማለቱ ነው። እንዲያውም በዚህ አነጋገሩ ቤተ ልሔም
ከኢየሩሳሌምም ጭምር እንደምትበልጥ ግልፅ አድርጎታል።
አይሁድ ግን ይህም ቢኾን አላስተዋሉትም፤ የተሰጣቸውን
አልተገነዘቡትም። አዎን ፡ ስለዚሁ ምክንያትም ነቢያት:
ልዕልና
አይሁድ
ስለሚያገኙት ክብር የተናገሩትን ያህል መጀመሪያ አከባቢ ላይ ስለ ጌትነቱ
አብዝተው አልተናገሩምና" እንዲህም በመኾኑ ቅድስት ድንግል ማርያም
በድንግልና ፀንሳ በድንግልና ጌታችንን ስትወልደው መልአኩ “ስሙን ኢየሱስ
ትለዋለህ አለ (ማቴ.1፡21)። ለምን እንደዚህ እንደሚለው ሲነግረውም፦
“እርሱ ሕዝቡን ከኃጢአታቸው ያድናቸዋልና" ብሎታል። [ከኃጢአት መዳን
የኾነውን ጥቅም ሲነግራቸው ነው።] ሰብአ ሰገልም “የተወለደው የአይሁድ
ንጉሥ ወዴት ነው?” ብለው ጠየቁ እንጂ “የእግዚአብሔር ልጅ ወዴት ነው?
አላሉም። [የአይሁድ ንጉሥ ሲሉት ሰምተው እንዲቀርቡ ነው።] ነቢዩም፦
“ሕዝቤን እስራኤልን የሚጠብቅ መስፍን ከአንቺ ይወጣል” አለ እንጂ
“የእግዚአብሔር ልጅ ይወጣል" አላለም። [ሕዝቤን እስራኤልን የሚጠብቅ
በማለቱ እኛን የሚጠብቀን ብለው ልባቸውን አስፍተው እንዲያምኑበት
ነው።] መጀመሪያ እንደዚህ እጅግ ዝቅ ባለና ለእነርሱ በሚመጥን አነጋገ
ተናግሮ ሳይሰናከሉ እንዲመጡ ማድረግና ወደ ድኅነት የሚያመጣቸውን
ነገር ማስተማር፣ ቀጥሎም ልዑል የኾነውን ምሥጢር መናገር ግድ አስፈላጊ
ስለ ነበር ነው። በዚህም አለ በዚያ፥ መጀመሪያ ላይ የተጠቀሱትና ጌታችን
በሚወለድበት ጊዜ የነበሩት ምስክርነቶች ኹሉ፥ በኋላ ተጠምቆ ሕሙማነ
ሥጋን በተአምራት ሕሙማነ ነፍስንም በትምህርት ሲያስተምር የነበረውን
ያህል ስለ ጌትነቱ አጉልተው የሚናገሩ አልነበሩም። በእደ ዮሐንስ ከተጠመቀ
በኋላ ያከናወናቸው ገቢረ ተአምራት ኹሉ በግልፅ የባሕርይ አምላክነቱን
የሚያስረዱ ነበሩና" ለምሳሌ ከብዙ ገቢረ ተአምራት በኋላ ሕፃናት
መዘመራቸውን አስመልክቶ ነቢዩ የተናገረውን አድምጥ፦ “ከሕፃናትና
ከሚጠቡ ልጆች አፍ ምስጋናን አዘጋጀህ” ብሎአል (መዝ.8፡2፣ ማቴ.21፡16)።
ጨምሮም፦ “የጣቶችህን ሥራ ሰማዮችን [እናያለን] በማለት ፈጣሬ ዓለማት
መኾኑን ተናግሮአል (መዝ.8፡4)። በዕልልታና በመለከት ድምፅ ማረጉም
ከባሕርይ አባቱ ከአብ ጋር በመለኮት አንድ መኾኑን ሲመሰክር ክቡር
ዳዊት፦ “እግዚአብሔር ጌታዬን በቀኜ ተቀመጥ አለው” ብሎአል (መዝ.109፡
1፣ ሐዋ.2፡34)። ነቢዩ ኢሳይያስም: “ለአሕዛብ ምልክት ሊኾን የቆመውን
አሕዛብ ይተማመኑበታል” ብሎአል (ኢሳ.11፡10)።
ታዲያ ቤተ ልሔም በፍልስጥኤም ብቻ ሳይኾን በዓለም ኹሉ የገነነች ኾና
ሳለ “የይሁዳ ነገሥታት ከነገሡባቸው አህጉር ብትበልጪ እንጂ አታንሺም"
ያለው እንዴት ነው? ለጊዜው እየተናገረ የነበረው ለአይሁድ ስለ ኾነ ነው፤
“ወገኖቼ እስራኤልን የሚጠብቃቸው" ያለውም ለዚህ ነውና። ምንም እንኳን
ጌታችን የዓለም ኹሉ ሠራዒና መጋቢ ቢኾንም ቅላ ስቀድ እንዪ
ተናገሁት እንዳያሳዝናቸው ተግቶ የአሕዛቡን ገልጦ አልተናገረም"
“ታዲያ እስራኤልን ያልጠበቃቸው ለምንድን ነው?" ብሎ የሚጠይቅ ሰው
ሊኖር ይችላል። እኔም እንዲህ ብዬ እመልስለታለሁ፡
አንደኛ ይህንንም ቢኾን አከናውኖታል" እዚህ ቦታ ላይ እስራኤል ያለው
በምሳሌ ከአይሁድ ወገን ኾነው ያመኑበትን ነውና" የተወደደ ጳውሎስም
ይህን ሲተረጉም፡ “ከእስራኤል የሚወለዱ ኹሉ እስራኤል አይደሉምና ”
ከእምነትና ከተስፋው የተወለዱት እንጂ ብሎኣል (ሮሜ.9፡6)።
ኹሉንም ባይጠብቃቸው ደግሞ የእነርሱ የራሳቸው ጥፋትና ነቀፋ እንጂ
የእርሱ የጌታችን አይደለም። ለምን ቢሉ የተቈጠረው ሱባኤ የተጠበቀውም
ጊዜ እንደ ደረሰ ዐውቀውና ኃጢአታቸውን ኹሉ አርቀው ከሰብኣ ሰገል
ጋር በአንድነት ሊሰግዱለት፣ እግዚአብሔርንም ሊያከብሩ ሲገባቸው
በተቃራኒው አድርገዋልና፤ ተደናግጠዋልና፤ ተረብሸዋልና፤ በጥፋት
ላይ ጥፋት እየጨመሩ ኼደዋልና። ኣስቀድሞ “ይሰጣቸዋል” የተባለው
ግን የዋህና ትሑት እረኛ እንደሚሰ'ጣቸው እንጂ ለፍርድ እንደ ተወሰኑ
አልነበረምና።
ዚህ [ካህናትን ጠይቆ ከጨረሰ] በኋላ ሄሮድስ ሰብአ ሰገልን በስውር ጠርቶ ኮከቡ
የታየበትን ዘመን ከእነርሱ በጥንቃቄ ተረዳ” (ማቴ.2፡7)
የተወለደውን ሕፃን ለመግደል መሞከር (ማሰብ) ከሞኝነትም ያለፈ እጅግ
የከፋ ዕብደት ነው፤ እስከ አሁን ድረስ የተነገረው ነገር እንደዚህ ያለ ተንኰልን
እንዳያስብ ለማድረግ በቂ ነበርና። የተከናወኑት ነገሮች እንደ ሰው ሥርዓት
የተከናወኑ አልነበሩምና። ኮhብ ከላይ ከሰማይ ኾኖ ሰብአ ሰገልን መጥራቱ
አረማውያኑ ያን ረጅም መንገድ ተጉዘው በጨርቅ ለተጠቀለለው በበረትም
ለተኛው ለእርሱ ሊሰግዱለት መምጣታቸው፣ ነቢያትም ከጥንት አንሥተው
ስለዚህ ኹሉ ትንቢት መናገራቸው፡ እነዚህና ሌሎች የተከናወኑት ነገሮች
ኹሉ በሰው ሥርዓት የተከናወኑ አልነበሩምና። ቢኾንም ግን ከእነዚህ ነገሮች
አንዳቸውስ እንኳን ሄሮድስ ተንኰል እንዳያስብ አላደረጉትም=ክፋት
እንደዚህ ነውና" ክፋትን የተላበሳት ሰው፦
[ኣንደኛ] በገዛ ራሱ ጸያፍ ሥራ ይወድቃል፤
[ኹለተኛ ደግሞ] ምንም የማይችለውንም ነገር ለማድረግ ይሞክራልና።
ፍጹም አላዋቂነቱንም ተመልከት። በአንድ መልኩ ትንቢቱን ካመነበትና
ማንም ይኹን ማን ሊያስቀረው እንደማይችል ከተቀበለ ሊያደርገው ያሰው
አሳብ በፍ»ም ሊደረግ እንደማይችል ግልጥ ነበ በሌላ መልኩ ደግ ይህን
ያላመነበትና ያልተቀበለው ከነበረ በዚሁ ባላመነበትና ባልተቀበለው ምክንያት
ሊፈራና ሊርድ አገባውም ነበር" መፍራትና መራድ ብቻም ሳይኾን
ለዚሀ ብሎ ተንኰል ማሰብም አያስፈልገውም ነበር" ስለዚህ በያምን0ትም
ባያምንበትም በኹለቱም መንıድ ተንኰል ማሰቡ አላስፈላጊ ነበር"
የተወለደውን ሕፃን ለማየት ብለው ረጅም ጉዞ ተጉዘው የመጡት ሰብ
ሰገል ከጌታችን ይልቅ ለእርሱ (ለሄሮድስ) አድልተው “አሳልፈው ሊሰጡኝ
ይችላሉ" ብሎ ማሰቡ ደግሞ የባሰና ፍጹም ዕብደት ነበር" ገና በአ
ሳያዩት ያዩት ዘንድ እጅግ ይጓጉ ከነበሩ በገ ዓይናቸው ካዩትና በተነገረው
ትንቢት መሠረትም እርሱ መኾኑን ካረጋገጡ በኋላማ እንዴት አሳልፈ
ይሰጡኛል ብሎ ጠበቀ?
ነገር ግን ይህን እንዳይፈጽም የሚያደርጉት ብዙ ምክንያቶች የነበሩ ቢኾንምº
በስውር ጠርቶም ኮከቡ የታየበትን ዘመን ከእነርሱ በጥንቃቄ ተረዳ
እንዲል ሙከራውን ከማድረግ ወደ ኋላ ኣላለም። ሰብአ ሰገልን ከአይሁድ
ሰውሮ የጠራበት ዋና ምክንያትም አይሁድ እኔን ትተው ስለ ሕፃኑ [በሌላ
አገላለፅ እርሱ ባይናገረውም ስለ ንጉሡ] ሊያደሉ ይችላሉ ብሎ አስቦ ነው።
እንዲያውም ይባስኑ እነርሱ የገዛ ጠባቂያቸውን፣ የገዛ መድኃኒታቸውንና የገዛ
ሀገራቸውን አርነት ለማውጣት የመጣውን ለጠላት አሳልፈው እስከ መስጠት
ወደሚያደርስ ዕብደት ደርሰው ይገባሉ ብሎ በፍጹም መገመት አልቻለም
ነበር= ስለዚሁ ምክንያትም ሰብአ ሰገልን በስውር ጠርቶ አናገራቸው። ሕፃኑ
የተወለደበትን ጊዜ ሳይኾን ኮhቡ የታየበትን ጊዜም ጠየቃቸው። ይኸውም
ያ ሕፃን [ቀድሞ እንኳን ተወልዶ ቢኾን] ዕድሜው ስንት ሊኾን እንደሚችል
በዚህ ለመገመት እንዲያመቸው ነው" እኔ እንደሚረዳኝ፡ ኮከቡ ከብዙ ጊዜ
በፊት አስቀድሞ ለሰብአ ሰገል ታይቶአቸዋልና። ሰብአ ሰገል በመንገድ
የወሰደባቸው ጊዜም ብዙ ነውና" ስለዚህ ልክ ጌታችን በተወለደበት ቅጽበት
እንዲደርሱ፣ በጨርቅ ተጠቅልሎ በበረት እንደ ተኛ እንዲሰግዱለት ዕፁብ
ድንቅና እንግዳ የኾነው ነገርም ይከናወን ዘንድ ኮከቡ የታያቸው ከብዙ
ጊዜ በፊት ነበር" ኮከቡ በምሥራቅ የታያቸው ከብዙ ጊዜ በፊት ሳይኾን
ጌታችን በተወለደባት ቅጽበት ከነበረ ግን ቤተ ልሔም እስኪደርሱ ድረስ
ረጅም ጊዜ ስለሚፈጅባቸው በደረሱበት ሰዓት በጨርቅ ተጠቅልሎ በበረት
ባላገኙት ነበር" ስለዚሀ ሄሮድስ ለደኅንነቱ ሠግቶና እጅግ ተቈጥቶ “ኹለት
አባ ጊዮርጊስ ዘጋሥጫም በአርጋኖን ዘሰኑይ ላይ “ሤሮድስ ነፋስን በአዳሪሹ ሊዘጋ ፈለገ፡ ነፋስን
በአዳራሽ መዝጋት ከወዴት ይኾናል? ሄሮድስ የፀሐይን ጸዳል በእጁ መጨበጥ ፈለገ፡ የፀሐይን ብርሃን
መጨበጥ ከወዴት ይገኛል?" ይላል፡
ዓመት የኾናቸውንና ከዚያም የሚያንሱትን ሕፃናት ኹሉ" በማስገደሉ
ሊደንቀን አይገባም። ኮከቡ የታየበትን ጊዜ የጠየቃቸው የተወለደውን ሕፃን
ባያውቀውም እንኳን በስሕተት እንዳይቀር በማሰብ ነበርና"
በመኾኑም በስውር ከጠራቸው ከተረዳም በኋላ “ኺዱ* ስለ ሕፃኑ በጥንቃ●
መርምሩI ባገኛችሁትም ጊዜ እኔ ደግሞ መጥቼ እንድሰግድለት ንገሩኝ አላቸው
(7t.2:8) *
ፍጹም አላዋቂነቱን ታያለህን? አንተ ደግሞ አክብረህ እንድትሰግድለት አስበህ
ከነበረ በስውር የጠራሃቸው ታዲያ ለምንድን ነው? እርሱን ለመግደል አስበህ
ከኾነ በስውር ጠርተህ ማነጋገርህ “አንዳች ተንኰል ቢያስብ ነው" ብለው
ሊጠረጥሩኝ ይችላሉ ብለህ ያልገመትኸው እንዴት ነው? ነገር ግን አስቀድሜ
እንደ ተናገርሁት ክፋት የተዋረሳት ነፍስ ምንም ምን እስከማታውቅ ድረስ
ደርሳ የማታስተውል ስለምትኾን ነው።
ዳግመኛም “ኺዱ ስለ ሕፃኑ በጥንቃቄ መርምሩ” አላቸው እንጂ “ስለ ንጉሡ
በጥንቃቄ መርምሩ” አላላቸውም። ይኸውም ንጉሥ መኾኑን ሊቀበልስ
ይቅርና ንጉሥ የሚለው ስሙንም ሊጠራው ስላልወደደ ነው።
()1ሰብአ ሰገል ግን ይህን ኹሉ አልተገነዘቡትም። ሄሮድስ ይህን ወደሚያህል
ክፋት ተጨልጦ ተገርኝቶ ኼዶ ዕፁብ ድንቅ የኾነውን ሥጋዌውን ተቃውሞ
ሊገድለው ይችላል ብለው በፍጹም አልጠበቁም ነበርና# ስለዚህ ይህን
የሄሮድስ ተንኰል ምንም ሳይጠረጥሩ ኼዱ። ለእነርሱ የተደረገው ቸርነት
ለሰው ኹሉ እንዲደረግ እያሰቡ ኼዱ እንጂ “ሄሮድስ በስውር ጠርቶ ያናገረን
ሊገድለው ሽቶ ነው" ብለው አላሰቡም።
እነሆም* በምሥራቅ ያዩት ኮከብ ሕፃኑ ባለበት ላይ መጥቶ እስh ም ድረስ
ይመራቸው ነበር (ማቴ.29)
ኮከቡ የተሰወራቸው መንገዳቸውን እንዲስቱና አይሁድን እንዲጠይቁ፣
በዚያውም ነገሩ በኹሉም ዘንድ የታወቀ የተረዳ ይኾን ዘንድ ብቻ ነበር።
ጥያቄያቸውን ካቀረቡና ለጠላቶቹ [ለአይሁድ] ከነገሩአቸው በኋላ እንደ ገና
ታይቶአቸዋልና" የኮከቡ ምሪት ምን ያህል ዕፁብ ድንቅ እንደ ነበረም
ኣስተውል፦
መጀመሪያ ሰብአ ሰገልን እንዴት ወደ አይሁድና ወደ ንጉሥ ሄሮድስ
መርቶ እንዳመጣቸው፣
አይሁድም የኾነውን ነገር ግልፅ ለማድረግ እንዴት የነቢዩን ቃል እንደ
ክዚያ በላም ክነቢዩ ተቀብሎ እንዴት መልአክ እንደ ወሰዳቸውና እንዴት
ኹሉንም ነገር እንዳስረዳቸው:
ክኢየሩሳሌም ወደ ቤተ ልም ሲኼዱ ግን ኮከቡ እንደ ገና ተልጦ
እንዴት አብሮአቸው እንደ ተጓ ተመልከት"
ይሀ ኹሉ የኾነው ኮክቡ ከተለመዱት ከዋክብት አንዱ ኮከብ እንዳልይደለ
ታውቅ ትረዳ ዘንድ ነውና የተለመደው ኮከብ መጥቆ ይኼዳል እንጂ
እንደዚህ ዘቅዝቆ አይኼድምና" ኮከቡ እነርሱ ሲንቀሳቀሱ መንቀሳቀሱ ብቻ
ሳይኾን በቀትር ፊት ለፊታቸው እየኼደም ይመራቸው ነበርና
[የካናት አለቆችና የሕዝብ ጻፎች ከትንቢቱ ጠቅሰው እንደ ተናገሩት
ቦታው ከታወቀ በኋላ ኮከቡ ለምን እንደ ገና አስፈለጋቸው?” ብሎ የሚጠይቅ
ሰው ሊኖር ይችላል" ብላቴናውንም ጭምር እንዲያሳያቸው ነው። ቤ±
በግልፅ የማይታወቅ ስለ ነበረና እናቱም በሀገሩ የታወቀች የገነነች ስላልነበረች
ጌታችንን ለይቶ ለማወቅ የሚያስችል ምንም ነገር ኣልነበረምና" ስለዚህ
ኮhቡ ቦታዉን ያሳያቸው ዘንድ ያስፈልግ ነበር" በመኾኑም ከኢየሩሳሌም
በወጡ ጊዜ እንደ ገና ተገለጠላቸው ወደ ግርግሙ ትቶአቸው ሳይኼድም
ጠበቃቸው"
በመደነቅ ላይ መደነቅም ኾነ" ኮከብ ፊት ለፊት እየኼደ እየመራቸው
መምጣቱ ሰብአ ሰገልም እርሱን ተከትለው መጥተው በአንድ በረት ውስጥ
በጨርቅ ለተጠቀለለ ብላቴና እጅ መንሻን ይዘው መጥተው መስገዳቸው
የቱንም ያህል እንደ ድንጋይ የጠነከረ ልብ ያለውን ሰው ሳይቀር ስበው
ጎትተው ለማሳመን በቂ ነበሩና" ሰብአ ሰገል እነዚህን ነገሮች ያወቁአቸው
ትንቢተ ነቢያትን ሰምተው ወይም መልአክ በስውር ነገሯቸው እንደ መጡ
ቢናገሩ ኖሮ፥ ላይታመኑ ይችሉ ነበር" አሁን ግን ኮከብ በላይ በሰማይ ላይ
ሲታይ እጅግ ሐፍረት የለሾቹ አፋቸው ተዘ”"
ጻግመኛም ኮከቡ ብላቴናው ባለበት ላይ መጥቶ አቁሞአል" ይህ በራሱም
በአንድ የተለመደ ኮከብ ላይ ሊታይ የማይችል ታላቅ [ልዕለ ተፈጥሮ
የኾነ] ኃይል ነበር" አንድ ጊዜ የሚሰወር ሌላ ጊዜ የሚገለጥ፡ ከመኼድም
የሚቆም ተፈጥሮእዊ ኮከብ የለምና" ስለዚህ ኮከቡ ብላቴናው በነበረበት
ላይ መጥቶ ሲቆም ሰብአ ሰገልም እምነታቸው ጨመረ" ይሹት የነበረውን
ኣግኝተውታልና የጽድቅ ተጓዦች እንደ ኾኑ ዐውቀዋልና ያን ኹሉ መንገድ
የተጓዙት ያለ ፍሬ እንዳልነበረ ተረድተዋልና ክርስቶስን ለማግኘት እጅግ
ናፍቀው ነበርና በዚሁ ምክንያትም ሐሴት አደረጉ። መጀመሪያ ብላቴናው
ባለበት ላይ መጥቶ በመቆም የተወለደው ሕፃን የባሕርይ አምላክ መኾኑን
አሳያቸው፤ ቀጥሎም እዚያ ቆሞ እንደ አሕዛብ ሥርዓት ሳይኾን ከአሕዛብ
እጅግ ተሽለውና ተጠብበው የባሕርይ ስግደት እንዲሰግዱለት መራቸው።
ኮከቡ በየትኛው ጊዜ እንደ ገና እንደ ተገለጠላቸው ታስተውላለህን? ቃለ
ትንቢቱ ምን እንደሚል ተፈልጎ፣ በካህናት አለቆችና በጻፎች ተተርጉሞ
ካበቃ በኋላ፥ ኮhቡን እንደ ገና በፈለጉት ጊዜ ነበርና።
(፭) የቤተ ክርስቲያን ቀደምት አበው የሚኾኑ ሰብአ ሰገል የተመለከቱትን
ከመመልከት ክደዋልና መርቅያን ጳውሎስ ሳምሳጢም ይፈሩ። ሰብአ ሰገልን
እንዲህ የቤተ ክርስቲያን ቀደምት አበው ብዬ ስጠራቸውም አላፍርም።
እግዚአብሔር ፍጹም ሰው ኾኖ ሲመለክ አይቶ [የጌታችንን ፍጹም ሰው
መኾን የሚክደው] መርቅያን ይፈር። [የጌታችንን የባሕርይ አምላክነት
የሚክደው] ጳውሎስ ሳምሳጢም እንደ ዕሩቅ ብእሲ ያይደለ የባሕርይ ስግደት
ሲቀርብለት ተመልክቶ ይፈር። እነሆ ፍጹም ሰው እንደ መኾኑ በጨርቅ
ተጠቅልሎአልና፥ በበረትም ተኝቶአልና፤ ዕሩቅ ብእሲ እንዳይደለ ያሳዩ
ዘንድም ለእግዚአብሔር የሚገባውን መባ ገና በሕፃንነቱ ገብረዉለታልና።
ከመርቅያንና ከጳውሎስ ሳምሳጢ ጋራም አይሁድ ይፈሩ። በአሕዛብና በጠቢባን
ሰዎች [አምነው እንደሚያሳምኑአቸው] ይጠበቁ የነበሩ ቢኾኑም ቅሉ እነርሱ
ግን ከሰብአ ሰገል በኋላም እንኳን ቢኾን በክርስቶስ አላመኑምና። በእርግጥም
የሰብኣ ሰገል በዚያን ጊዜ መምጣትና ከአይሁድ ቀድመው ማመናቸው
አሕዛብ አይሁድን እንደሚጠብቁአቸው ማሳያ ነበርና።
“ታዲያ ገና ከመጀመሪያው ሳይኾን በኋላ ላይ ኺዱና አሕዛብን ኹሉ ደቀ
መዛሙርት አድርጉአቸው ያለው ለምንድን?” ብሎ የሚጠይቅ ሰው ሊኖር
ይችላል። የሰብአ ሰገል የአሁኑ መምጣት፥ አስቀድሜ እንደ ተናገርሁት
ወደ ፊት ሊኾን ላለው ነገር ምሳሌና ጸያሔ ፍኖት (መንገድ ጠራ) ስለ ነበር
ነው። ከአሕዛብ በፊት ግን አይሁድ ማመን ይገባቸው ነበርና። አይሁድ ከገዛ
ልባቸው ደንዳናነት አላምን ሲሉ ግን ወንጌል ለአሕዛብ ተሰበከች፤ አሕዛብ
ቀድመው አመኑ" እንዲያውም በዚህ ጊዜም ሰብአ ሰገል ራሳቸው ከአይሁድ
ቀድመው ሊመጡ አይገባቸውም ነበር ጌታችን በሚወለድባት ሀገር ይኖሩ
የነበሩ ሰዎች ከሩቅ ሀገር የመጡትን ሰዎች ተስፋ ሊያደርጉ አይገባቸውም
ነበርና ብዙ የነቢያትን ትንቢት የሰሙ ሰዎችም ምንም ያልሰሙት መጥተው
ያስተምሩአቸው ዘንድ አይገባም ነበርና። ነገር ግን አይሁድ የገዛ ክብራቸውን
አላስተውል ሲሉ ከፋርስ ሀገር የመጡት ሰዎች በኢየሩሳሌም ለነበሩት ሰዎች
ቀደሟቸው። ንዑድ ክቡር የሚኾን ጳውሎስም ይህን አስመልክቶ ሲናገ
“የእግዚአብሔር ቃል አስቀድሞ ለእናንተ ይነገር ዘንድ ያስፈልጋልº
ከገፋችሁትና የዘለዓለም ሕይወት እንዳይገባችሁ በራሳችሁ ከፈረዳችሁ ግን
እነሆ፡ ወደ አሕዛብ ዘወር እንላለን” አለ (ሐዋ.13፡46)። አይሁድ ከኹሉም
ቀድመው ሊታዘዙት ሲገባቸው ከአላዋቂነታቸው የተነሣ ስላልታዘዙት ግን
ዞሮ ዞሮ ከሰብአ ሰገል መስማት ነበረባቸውና# የሚያሳዝነው ግን ይህንንም
ሰምተው ፈጥነው ወደ ማመን መጥተው ለሌሎች ተስፋ መኾን ሲገባቸው
አሁንም ሳይፈቅዱ ቀሩ። በመኾኑም እነርሱ ተኝተው ሳሉ አሕዛብ ቀድመው
ተሽቀዳድመው መጡ።
(፮) እንግዲያስ እኛም ክርስቶስን ማየት ይቻለን ዘንድ ሰብአ ሰገልን አብነት
አድርገን ከኣረማዊ ልማዳችን እንራቅ፤ በእኛና በዚያ ያለው ርቀትም እጅግ
ታላቅ ይኹን። ሰብአ ሰገል ከሀገራቸው ርቀው ባይመጡ ኖሮ ጌታችንን
ማየት ባልተቻላቸው ነበርና። ስለዚህ ከግብረ ዓለም እንራቅ። ሰብአ ሰገል
በፋርስ ሀገር እያሉ ኮከብ ብቻ አዩ፤ ከፋርስ ሀገር ሲወጡ ግን የጽድቅ ፀሐይ
ክርስቶስን አዩ። እንዲያውም ከሀገራቸው ባይነሡ ኖሮ ኮከቡን ይበልጥ ማየት
ባልተቻላቸው ነበር። ስለዚህ እኛም እነርሱን አብነት አድርገን እንነሣ።
ሰው ኹሉ ቢደነግጥም እንኳን እኛ ግን ብላቴናው ወዳለበት ቤት እንሩጥ።
ነገሥታት ሀገራት፣ ጨካኝ አለቆችም በመንገዳችን ላይ ቆመው ጉዞአችንን
ሊያደናቅፉን ቢሹም እንኳን በቀቢጸ ተስፋ አን'ያዝ" ያን ጊዜም ሊደርስብን
የሚችለውን አደጋ ኹሉ ከእኛ እናርቀዋለን" ሰብአ ሰገል ብላቴናውን
ባያዩት ኖሮ ከንጉሡ (ከሄሮድስ) ሊደርስባቸው የሚችለውን አደጋ ከራሳቸው
ማራቅ ባልተቻላቸው ነበርና። ብላቴናውን ከማየታቸው በፊት ፍርሐትና
አደጋ መከራም በኹሉም ረገድ ያስጨንቃቸው ነበርና።
ብላቴናውን
አይተው መባቸውን ገብረውº ስግደታቸውን ሰግደው ሲጨርሱ ግን ጸጥታና
ሰላም ሰፍኖአልና። ካህናተ ክርስቶስም ኾነዋልና ኮከብ ሳይኾን መልአክ
ተቀበላቸው" ያን የመሰለ መባ ማቅረባቸው ይህን የሚያስረዳ ነውና።
ስለዚህ አንተም ሰብአ ሰገልን አብነት አድርገህ ከአይሁድ፣ ከተሸበረችው
ከተማ፣ ደም ከተጠማው ጨካኝ ንጉሥ፣ ከዚህ ዓለም ብልጭልጭ ነገርም
መካከል ውጣና ወደ መንፈሳዊት ቤተ ኅብስት ወደ ቤተ ልሔም ትኼድ
ዘንድ ተፋጠን" እረኛም ብትኾን ናº ብላቴናውን በእንግዶች ማረፊያ
ታዠኘዋለህና" ንጉሥም ብትኾን ወደዚህ ካልመጣህ ሐምራዊ መጎናጸፍያህን
ብትጎናጸፍ ይህ ምንም አይረባህምና ና" ከዚህ ዓለም ጠቢባን ሰዎች አንዱ
ብትኾንም ወደዚህ እንዳትቀርብ የሚከለክልህ ምንም ምን የለምና ና" ብቻ
አመጣጥህ ወልደ እግዚአብሔርን ለማክበር ከፍ ከፍም ለማድረግ ይኹን
እንጂ ና" በክርስቶስ ላይ ጽርፈትን ለመናıር አይኹን እንጂ ና" እንደ
ሰብአ ሰገል ፍርሐትንና ደስታን ንዘብ አድርገህ ና - እነዚህን በXንድ ላይ
አስማምተህ መምጣት ይቻልሃልና ና"
ነገር ግን እንደ ሄሮድስ ከመጣህ በኋላ ክርስቶስን እንደምትıድል አሲረሀ
እያለ፦ “መጥቼ ደግሞ እንድሰግድለት” ብለህ እንዳትናገር ተጠንቀቅ"
ሳይገባቸው ከምሥጢሩ የሚቀበሉ ሰዎች ሄሮድስን ይመስላሉና የተወደደ
ጳውሎስ እንደ ተናገረው፦ “የጌታችን ሥጋና ደም ዕዳ ኣለበት” ተብሎአልና
(1ኛ ቆሮ.11፡27)= አዎን፥ እንደዚህ ያሉ ሰዎች በመንግሥተ ክርስቶስ
የሚደነግጥና ጨካኝ ንጉሥ በገዛ ራሳቸው ላይ ያነግሣሉና፤ ከንጉሥ ሄሮድስ
ይልቅም እጅግ የከፋው ንጉሥ በገዛ ራሳቸው ላይ የሚሾሙ ናቸውና ዕዳ
አለባቸው። ይህ ጨካኝ ንጉሥ እያልሁት ያለሁትም ገንዘብን ነው። ገንዘብ
ጌታ ለመኾን ይወድዳልና፤ ጌታ ለመኾን ብቻም ሳይኾን የነገሠባቸውን ሰዎች
የአምልኮ መልክ ኖሮአቸው እንዲኼዱ እንደ እውነታው ግን አምልኮውን
እንዲያቃልሉ ይልካቸዋልና። ስለዚህ የአምልኮ መልክ ይዘን እንዳንመጣ
እንፍራ፤ ተቃራኒውን ነው እንጂ።
ወደ አምልኮተ እግዚአብሔር ስንመጣ በእጃችን ያለውን ኹሉ ጥለን እንምጣ።
ወርቅም ቢኾን ለተቸገረው ሰው እንስጠው እንጂ ቀብረን አናስቀምጠው።
እነዚህ የአሕዛብ ሰዎች (ሰብአ ሰገል) [በባሕርይው] ምንም ምን ለማይሻ
ለክርስቶስ ከገበሩለት፥ አንተ ለተቸገረው ሰው የማትሰጥ ከኾነማ ሊደረግልሀ
የሚችለው ይቅርታ እንደ ምን ያለ ይቅርታ ነው? ሰብአ ሰገል የተወለደውን
ሕፃን ለማየት ብዙ ርቀትን አቋርጠው ከመጡ ክርስቶስ ታምሞ ወይም ታስሮ
ትጠይቀው ዘንድ ጥቂት ርቀት የማትኼድ ከኾነ'ማ ሊደረግልህ የሚችለው
ቸርነት እንደ ምን ያለ ቸርነት ነው? በታመና በታሰሩ ጊዜ ጠላቶቻችን
እንኳን ሳይቀሩ የእኛን ርኅራኄ ይሻሉና" አንተ ግን ጠላቶችህንስ ይቅርና
ቸሩ አምላክህንም ክደኸዋል አልጠየቅኸውም" ሰብአ ሰገል ወርቅ ገበሩለት
አንተ ግን እንጀራ እንኳን ልትሰጠው አልወደድህም" ሰብአ ሰገል ኮከቡን
አይተው ደስ ተሰኙ አንተ ግን ንጉሥ ክርስቶስ እንግዳና የታረዘ ኾኖ
ስታየው ውስጥህ አልተነካም።
ከእናንተ መካከል ክርስቶስን ለማየት ብሎ እንደ እነዚህ አሕዛብ ወይም
ከዚህ ዓለም ጠቢባን ይልቅ ጠቢባን እንደ ኾኑት እንደ እነዚህ ሰዎች ረጅም
መንፈሳዊ ጉዞን የተጓዘ ማን ነው? ረጅም ርቀት የምለውስ ለምንድን ነው?
በእኛ ዘንድ ያሉ ብዙ ሴቶች በቅምጥልነት እጅግ የደከሙ ስለ ኾኑ በበቅሎ
ካልኾነ በቀር መንገድ ተሽግረው የመምጣት ያህል ጥቂት ርቀትን እንኳን
ተጉዘው ወደ መንፈሳዊው በረት [ቅዱስ ሥጋውና ክቡር ደሙ ወደሚፈተት ት
የቃሉ ትምህርት ወደሚነገርበት ወደ ቤተ ክርስቲያን] አይመጡም።
ሌሎቹ ደግሞ በእግራቸው መጓዝ ቢችሉም፥ ነገር ግን እዚህም መጥተው
አንዳንዶቹ አገልጋዮቻቸው እንዲያገለግሉአቸው፣ አንዳንዶቹ ስለዚህ ዓለም
ሥራ እንዲያወሩአቸው፣ አንዳንዶቹ ደግሞ ትርኢት እንዲያሳዩአቸው ነው
የሚመርጡት= ሰብአ ሰገል ገና ሳያዩት ስለ ክርስቶስ ብለው ያን ኹሉ
ረጅም ርቀት ተጓዙ፤ አንተ ግን ካየኸውም በኋላ እነርሱን ትመስላቸው
ዘንድ ኣትፈቅድም። እርሱን ትተህ የምትፋጠነው የመድረክ ጨዋታዎችን
ለማየት ነውና= ይህን በማስመልከት በቅርቡ ተናግሬ ነበር፤ አሁንም ደግሜ
እናገረዋለሁ= ክርስቶስ በበረት ተኝቶ እያየኸው እርሱን ትተህ በመድረክ
ላይ ሰውነትዋን የገላለጠች ሴትን ለማየት ትኼዳለህና፡
(፯) እነዚህ ድርጊቶች የሰማይ መብረቅ እንኳን የሚገባቸው አይደሉምን? አንተ
ሰው እስኪ ንገረኝ! አንድ ሰው መጥቶ “ወደ ቤተ መንግሥት ልውሰድህ፤
ንጉሡንም ላሳይህ ቢልህ ይህን ንቀህ አጥቅተህ ወደ ቤተ ተውኔት ትኼዳለህን?
ወደ ቤተ መንግሥቱ ብትኼድና ንጉሡንም ብታየው እንኳን የምታገኘው
ምንም በቁዔት አይኖርም። ወደዚህ መንፈሳዊ የእሳት ወንዝ ወደሚፈልቅበት
ማዕድ ብትመጣ ግን ወደር የሌለው ረብ ጥቅም ታገኛለህ። ታዲያ ክርስቶስን
በውኃው ጕድጓድ አጠገብ ጥለኸው፥ የምትዋኝ ሴትን፣ ራስዋንም የምታሳፍር
ሴትን ለመመልከት ወደ ቤተ ተውኔት ትሯሯጣለሀ? አዎን፥ ጌታችን ዛሬም
ቢኾን እንደ ጥንቱ በምንጩ አጠገብ አለና። ከሳምራይቱ ሴት ጋር ሲነጋገር
ግን አይደለም ፤ ከከተማይቱ ሰዎች ኹሉ ጋራ ነው እንጂ። እንዲያውም
ከሳምራይቱ ሴት ጋር ብቻም ሳይኾን ኣይቀርም። አሁንም ቢኾን ከአንዲት
ሴት በቀር እዚህ ሰዎች የሉምና። ያሉትም ቢኾኑ አንዳንዶቹ በአካለ
ሥጋቸው ብቻ ያሉ ናቸውና፤ ሌሎች ደግሞ በአካለ ሥጋም ቢኾን የሉምና
[ክርስቶስ ዛሬም ከአንዲት ሴት ጋር ብቻ ሳይኾን አይቀርም]። ቢኾንም ግን
ቁጭ ብሎ እየጠበቀን ነው። እናጠጣውም ዘንድ እየለመነን ነው" ነገር ግን
4 ይህች ቅዱስ ዮሐንአ ውኃን አይደለም ቅድስናን እንጂ “ቅድሳት ለቅዱሳን" ይገባልና" ክርስቶስ
ከዚህ ምንጭ የሚያጠጣን ውኃ አይደለምና' [ነፍስ የተለየው መለኮት
የተዋሐደው] ሕያው ደሙን ነው እንጂ" ይህ ደሙም የሞቱ ምልክት የኾነ
ሲኾን ሕይወትንም የሚያድል ነው"
አንተ ግን ይሀን የምንጭ ደም ይህን እጅግ አስፈሪ ጽዋዕ ትተ፡ ነፍስህን
ለመጉዳትና የምትዋኝ ጋለሞታ ሴትን ለማየት ወደ ዲያብሎስ ምንጭ
ትፋጠናለህ" ያ ውኃ ባሕረ ዝሙት ነውና ሰዎች በሥጋቸው ያይደለ
በነፍሳቸው ሰጥመው የሚሞቱበት ባሕር ነውና። እርስዋ ሰውነትዋን ገላልጣ
ትዋኛለችናº አንተም እርስዋን ተመልክተሀ ወደ ባሕረ ዝሙት ጥልቅ
ትገባለህ። የዲያብሎስ መረብ እንደዚህ ነውና" ወደ ጥልቅ ውኃ ከሚıቡት
ሰዎች በላይ ይህን የሚመለከቱትን ሰዎች እንዲሰጥሙ ያደርጋቸዋል፤ በጥንት
ጊዜ እርሱና ሠራዊቱ ሠረገላዎቹም በባሕረ ኤርትራ ሰጥሞ ከቀረው ከፈርዖን
በላይ እንዲሰጥሙ ያደርጋቸዋል" ነፍስ የምትታይ ብትኾን ኖሮ እንደ
ግብፃውያን ሥጋ ብዙ ነፍሳት በዚሀ ባሕረ ዝሙት ላይ ገብተው ከሞቱ በኋላ
በውኃው ላይ ተንሳፍፈው አሳይሀ ነበር" ከዚህ በላይ እጅግ የሚያሳዝነው
ግን ሰዎች እንደዚህ ያለውን ጥፋት ተድላ ደስታ [ወይም መዝናኛ] ብለው
መጥራታቸውን ነው። ወደ ሲፆል የሚያደርሰውን ባሕር፥ የደስታ መንገድ
ብለው [መዝናናት] መሰየማቸውን ነው። ነገር ግን አንድ ሰው ከዚህ ባሕር
ይልቅ የኤጂያን ወይም የቱስካን ባሕር ቢያልፍ ይቀለዋል። ምክንያቱም
በመጀመሪያ ደረጃ ሌሊቱን ሙሉ በዚያ በባሕረ ዝሙት ላይ የተመለከቱትን
ነገር “ብናገኘው” ብለው በሕሊናቸው ሲያስላስሉት እንዲያድሩ ያደርጋቸዋል።
ከዚያ በኋላም “ብናገኘው” ብለው ሲመኙት የነበሩትን ነገር በፊታቸው
አምጥቶ አሳይቶ በአንድ ጊዜ አጥምዶ ይዞ ምርኮኞች ያደርጋቸዋል።
ከጋለሞታይቱ ጋር በገቢር ሩካቤ አለማድረግህን ተመልክተህ “ከኃጢአቱ
ንጹህ ነኝ” ብለህ አታስብ፤ በልብህ ኹሉን ፈጽመኸዋልና# ልብህ ከተመኘ፣
ፍትወትህ ከተነሣሣ በኋላ ምንም Xንዳላየህ ቢሰማህም እንኳን ከባድ ቅጣት
ይገባሃል። ለምን?
[ኣንደኛ] አንተን ተመልካች ስላገኙ ይህን ትርኢት እንዲያቀርቡ
አበረታተሃቸዋልና ለሌሎች ሰዎች ማሰናከያ ኾነሃል፤
[ኹለተኛ] የገዛ ዓይኖችሀን፥ ከዓይኖችህ ጋራም ነፍስህን አቆሽሻሃታልና
ፍርድ ይገባሃል"
ነገር ግን ችግሩን ብቻ መናገር እንዳይኾንብን መፍትሔውንም እንፈልግ
ዘንድ ኑ። እናስ መፍትሔው ምንድን ነው? ሚስቶቻችሁ ያስተምሩአችሁ
ዘንድ አዝዛችኋለሁ። እርግጥ ነው እንደ ጳውሎስ ትእዛዝ መምህራን መኾን
የነበረባችሁ እናንተ [ወንዶች] ናችሁ (1ኛ ቆሮ.16፡34-35)። ነገር ግን ይህን
በገዛ ኃጢአታችሁ ምክንያት ስላዘበራረቃችሁትና ሌላው አካል ከላይ ራስም
ከታች እንዲኾን ስላደረጋችሁት እስከ ጊዜው ጊዜ ይህን መንገድ ልንጠቀም
ይገባናል። 
ሴት ታስተምርህ ዘንድ የሚያሳፍርህ ከኾነ ግን ራስህን ከኃጢአት አርቅ። ያን
ጊዜም እግዚአብሔር በሾመህ ዙፋን፥ ይኸውም ራስ ወደ መኾን ትመለሳለህ።
በኃጢአት ውስጥ ተዘፍቀህ እስከ ኖርህ ድረስ ግን መጽሐፍ ቅዱስ ሴትን
ብቻ አይደለም፤ ግዕዛን የሌላቸው ፍጥረታትም ይሾምብሃል። እጅግ የተናቁ
የሚባሉ ፍጥረታትን እንኳ ይሾምብሃል። ኣዎን፥ እግዚአብሔር አእማሪ
ለባዊ ነባቢ የምትኾን አንተን የጕንዳን ደቀ መዝሙር እንኳን ያደርግህ
ዘንድ አያፍርም (ምሳ.6፡6)። ይህ ለመጽሐፍ ቅዱስ ነቀፋ አይደለም፤
ነውር ነቀፋነቱ ራሳቸውን ከሰውነት ተራ ወደዚህ ውርደት ለሚያወርዱ
ሰዎች ነው እንጂ። ስለዚህ እኛም አንተን ከዚv ኃጢአት እናወጣህ ዘንድ
ይህን እናደርጋለን። እስከ ጊዜው ጊዜ ሚስትህን እንሾምብሃለን። እርስዋን
የምትንቃት የምታጠቃት ከኾነ ግን ወደ ምድር አራዊት እንልክሃለን።
ምን ያህል አዕዋፍ፣ ምን ያህል ዓሦች ምን ያህል አራት እግር ያላቸውና
ምን ያህል በደረታቸው የሚሽከረከሩ እንስሳት እንደሚያስፈልጉህ አስበንም
እነርሱ ይገሥጹህ ዘንድ እንሾምብሃለን።
ይህ የሚያሳፍርህ ከኾነ ግን ተነሥና ወደ ቦታህ ተመለስ። ከሲዖል ባሕር
በላይም ብረር# ከእሳት ጅረት በላይ፥ ማለትም ከቤተ ተውኔት የውኃ
ኩሬ በላይ ምጠቅ። ያንን ባሕር የሚሞላው፣ ያንንም የፍትወት ነደ እሳት
የሚያቀጣጥለው ይህ ኩሬ ነውና። “ወደ ሴት ያየ ኹሉ የተመኛትም ያን ጊዜ
በልቡ ከእርስዋ ጋር” ካመነዘረ፥ ዕራቁትዋን ኾና ሲያያት'ማ እንዴት እልፍ
ጊዜ ለዝሙት አይማረክም (ማቴ.5፡28)? እነዚህ የሚዋኙ ሴቶች ታላቅ በኾነ
ውርደት የሚያጠፉአቸውን ያህል፥ በኖኅ ዘመን የነበረው የጥፋት ውኃ ሰዎች
እንዲጠፉ አላደረገም። የኖኅ ዘመን የጥፋት ዝናብ፥ ምንም እንኳን ሰዎችን
በ ቸው ቢገድላቸውም የነፍሳቸውን ክፋት ግን ከዚያ በላይ እንዳይም(
እድርጎታልና" ይህ ግን ከያ ተቃራኒ ነው በአካለ ሥጋ አቆይቶ በነፍስ
ሙት እንዲኾኑ ያደርጋልና “ደቀ መዛሙርቱ ለመጀመሪያ ጊዜ ክርስቲያን
የተባሉት የት ነው?" ተብላችሁ ብትጠየቁ እንደ አንድ ቃል ተናጋሪ እንደ
እንድ ልብ መስካሪ ከተማችንን (አንxኪያን) ትጠራላችሁ። በቅድስና ፉክክር
ግን እጅግ ሥርዓት ከሌላቸው ከተሞች እንኳን ጅራት ኾና ስታዩኣት በዚህ
ምንም ምን ሐፍረት አይሰማችሁም (ሐዋ.11፡26)።
“መልካም! ምን አድርጉ ነው የምትለን? ወደ ገዳማት እንድንኼድና
እንድንመነኩስ ነውን?" ብሎ የጠየቀ ሰው አለ። ኀዘን እንዲወርረኝ
የሚያደርገው፡ ክርስቶስ ሕጉን የሰጠው ለኹሉም ኾኖ ሳለ እናንተ ግን
“በንጽህናና በቅድስና መኖር ያለባቸው መነኰሳት ናቸው” የሚለው ይህ
አሳበ ልቡናችሁ ነው። “ወደ ሴት ያየ ኹሉ የተመኛትም ያን ጊዜ በልቡ
ከእርስዋ ጋር አመነዘረ” ያለው ለመነኰሳት [ብቻ] ሳይኾን ሚስት ላለችውም
ሰው ጭምር ነውና። በተራራው ላይ ይህን በሚያስተምርበት ጊዜ ትምህርቱን
ያደምጡ የነበሩት ኹሉንም ዓይነት ሰዎች[ያገቡም ያላገቡም]ነበሩና። ስለዚህ
ያን የትርኢት ቦታ በሕሊናህ ጓዳ በልቡናሀ ሰሌዳ ቅረፀው፤ ይህ የዲያብሎስ
የኾነውንም ጥላው። በንግግሬም አትማረር። አታግባ አላልኩህምና (1ኛ
ጢሞ.4፡3)፡ ከሩካቤ የምታገኘውን ደስታም ኣልከለከልኩህምና። እያልሁህ
ያለሁት ይህን በተቀደሰ ጋብቻ ውስጥ አድርገው ነው። እያልሁህ ያለሁት
ይህን በሚያሳፍር በሚያስነቅፍ፣ መጨረሻም በሌለው ነውር አታድርገው
ነው። [ቅዱስ ጳውሎስ እንዳለው እንደ ምክር እናገራለሁ እንጂ] ወደ ገዳም
እንድትኼድ ግድ አልልህም። በከተማ ውስጥ ኾነህ መልካም ልብ እንዳለው
የምታስብና ንጹህ እንድትኾን ግን ይህን እላለሁ። እንዲያውም ከማግባት
በቀር የእኛና የመነኰሳቱ ሕግ አንድ ነውº [ለመነኰሳትና ላገቡ ተብሎ
የተለያየ መጽሐፍ ቅዱስ፣ የተለያየ ክርስቶስ የተለያየ መንግሥተ ሰማያት
የለምና"] እንዲህም ስለ ኾነ የተወደደ ጳውሎስ፡ “የዚች ዓለም መልክ አላፊ
ነውና" ስለዚህ “ከእንግዲህ ወዲህ ሚስቶች ያሉአቸው እንደሌላቸው ይኹኑ"
ብሎአል (1ኛ ቆሮ.7፡31፡ 29)"
እንዲህ ሲል ነው: “ኹላችሁም መነኰሳት ትኾኑ ዘንድ ግድ ይህን
ኣላዛችሁም" ከተሞች ኹሉ እንደ ሰዶም ከተሞች እየኾኑ በመኾናቸው
እንዲህ እንዲኾን እወድ የነበረ ቢኾንም ይህን ግድ አልላችሁም። ስለዚሀ
ቤት ልጆችና ሚስት ኖሮአችሁ በክተማ ኑሩ። ነገር ግን በዚህ ስትኖሩ
ቢያንስ ሚስቶቻችሁን አታስነውሩ ቢያንስ ልጆቻችሁን ኢታሳፍሩ
ቢያንስ በቤተ ተውኔት ያያችሁትን የሚመረቅዝ ቁስል ይዛችሁ ወደ ቤት
ኣትምጡ"" የተወደደ ጳውሎስ፡ “ባል በገዛ ሥጋው ላይ ሥልጣን የለውም:
ሥልጣን ለሚስቱ ነው እጂ ያለውንና ለኹለቱም እኩል ያስቀመጠውን
ሕግ አልሰማሀምን (1ኛ ቆሮ74)? አንተ ግን ሚስትህ ብዙ ሕዝብ ወዳለበት
አደባባይ (ተደ”ሚ ብትወጣ እጅግ ትነቅፋታለህ። አንተ ራስህ ቀኑን
ሉ ትcኢቶችን እየሀ ስትውል ግን ምንም ሐፍረት ቢጤ አይሰማህምእዎን፡ ሚስትህ ትሕት እንድትኾን hመፈለግህ የተነሣ በዚህ ነገር ,,
ከልክና ከመጠን በላይ ጥብቅ ነህ# የትም እንድትድ አለመፍቀድህ
አስፈላጊ እንደ ኾነ አድርገ ትቈጥረዋለህ። ለአንተ ግን ኹሉም ነገር እንደ
ተፈቀደልህ አድርገህ ታስባለህ። ቅዱስ ጳውሎስ ግን ይህን እንድታደርግ
እይፈቅድልህም ለሚስትም ተመሳሳይ ሥልጣን ሰጥቶአታልና# “ባል
ለሚስቱ የሚገባትን ያድርግላት" ብሎአAና (1ኛ ቆሮ.7፡3)= ታዲያ አንተ
በዋና ዋና ነገሮች ላይ የምትንቃት (አካAህ አካልዋ ነውና) የገዛ አካልዋን
ለጋለሞቶች አሳልፈህ የምትሰጥባት ከኾነ ወደ ቤትህ ሁከትንና ፍልሚያን
የምታመጣ ከኾነ እንደዚህ ያሉ ነገሮችን በአደባባይ የምትፈጽም ከኾነ
ለሚስትህ እንደምታደርግ ኾነህ ከሌላ ሴት ጋር እንዲህ የምታደርግ ከኾነና
የገዛ ሚስትህን የምታሳፍር ከኾነ፣ ምናልባት ሴት ልጅ ያለችህ እንደ ኾነም
እርስዋንም አንገትዋን እንድትደፋ የምታደርጋት ከኾነ፣ እነርሱን ከማሳፈርህ
በላይ ግን ራስህን እንደዚህ የምታስነውር ከኾነ፡ ይህ በእውነቱ ምን ዓይነት
ክብር ነው? ቅዱሱ የሚገባትን ልታደርግላት ይገባሃል ያለህ ክብር ይህን
ነውን? ስለዚህ የግድ ዝም ልትል ይገባሃል፤ አልያም ደግሞ ራስህን እንደ
በደለኛ ቈጥረህ አገልጋዮችህ እንኳን ሳይቀሩ ቢገርፉህ ይህ በእውነት ያለ
ሐሰት ርቱዕ እንደ ኾነ ልታስብ ይገባሃል። እስኪ ንገረኝ! እነሆ ስማቸው
እንኳን ሳይቀር አሳፋሪ የሚባሉትን ነገሮች ነቅተህ ተግተህ ትፈጽማለህና
የማይታገሡትን ነገር ኹሉ አንተ ታግህ ትመለከታለህና እንግዲህ
ሊደረግልህ የሚችል ይቅርታ እንደ ምን ያለ ይቅርታ ነው?
አሁን እጅግ እንዳልከብድባችሁ እስከ ጊዜው እዚህ ላይ ትምህርቴን ላሳርገው
ይገባኛል። በእነዚህ መንገዶች የምትቀጥሉ ከኾነ ግን ሰይፌን ይበልጥ እስለዋለሁ
አቈራረጤም እስከ ውስጥ ድረስ የሚዘልቅ እንዲኾን አደርገዋለሁs የዲያብሎስ
ትርኢት የሚካኼድበትን ቤተ ተውኔት እስክበትነውና ማኅበረ ምእመናንን
እስከማጽደለድላቸው ድረስም እንዲህ ማድረጌን መቼም ቢኾን መች አላቋርጥም።
በዚህ ዓለም ከሚያገኘን ሐፍረት ልንድን በወዲያኛውም ዓለም የሕይወትን ፍ
ልንሰብሰብ የምንችለው እንደዚህ ባለ መንገድ ነውና" ዛሬም ዘወትርም እስከ
ዘለዓለሙ ድረስ ክብርና ጌትነት የባሕርይ ገንዘቡ የሚኾን ጌታችን ኢየሱስ
ክርስቶስም ይህን ማድረግ መቻሉን በለጋስነቱና ሰውን በመውደዱ ይርዳን› አሜን!
