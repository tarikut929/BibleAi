ንባብ-ኢየሱስም ይህን ተናግሮ ወደ ሰማይ ዓይኖቹን አነሣና እንዲህ
አለ አባት ሆይ ሰዓቱ ደርሶአል፡ ልጅህ ያከብርህ ዘንድ፡- በሥጋም ሁሉ ላይ
ሥልጣን እንደሰጠኸው፡ ለሰጠኸው ሁሉ የዘዓለለምን ሕይወት ይሰጣቸው ዘንድ
ልጅህን አክብረው። እውነተኛ አምላክ ብቻ የሆንህ አንተን የላክኸውንም ኢየሱስ
ክርስቶስን ያውቁ ዘንድ ይህች የዘለዓለም ሕይወት ናት። እኔ ላደርገው የሰጠኸኝን
ሥራ ፈጽሜ በምድር አከበርሁህ አሁንም አባት ሆይ ዓለም ሳይፈጠር በአንተ ዘንድ
በነበረኝ ክብር አንተ በራስህ ዘንድ አክብረኝ/ቊ1-5
ወደ ሰማይ ዓይኖቹን አነሣ- ለደቀመዛሙርቱ ስለአብ
ሲነግራቸው ቆይቷል። አሁን እሱ ከአብ ጋር ይነጋገራል። ጌታችን ሲጸልይ
ዓይኖቹን ወደ ሰማይ አንሥቶ ነው /ማቴ 14፡19 ማር 6፥41 ሉቃ 9፥16
ዮሐ 11፥41/። እግዚአብሔርን በጸሎት የሚጠይቅ ሰው ዓይኖቹን ወደ ሰማይ
አንሥቶ መጸለይ እንደሚገባው ለማሳየት ነው። ደቀመዛሙርቱን በስሜ
ለምኑ ብሏቸው ነበር /ም 16፥24/። አሁን ደግሞ ሥርዓተ ጸሎትን በተግባር
ለማስተማር ዓይኖቹን ወደ ሰማይ አነሣ።
ማር ዮሐንስ፡- እርሱ ልመና የማያስፈልገው ባለ ጸጋ ሲሆን
በችግራችን ጊዜ ወደ እግዚአብሔር እንድንቀርብ ያስተምረን ዘንድ በጸሎት
ምክንያት ቃሉን አወጣ» ይላል።
አባት ሆይ ሰዓቱ ደርሶXል/ቊ2 ተሰቅሎ የሚሞትበት ሰዓት
ነው። የግእዝ በግእዝ ትርጓሜ ሥርዓትን ለመፈጸምና ዓለምን ለማዳን ወደ
ስቅለት የምሄድበት ሰዓት ደረሰ ሲል ነው» ይላል።
ልጅህ ያከብርህ ዘንድ-ልጅህ ያከብርህ ዘንድ» ማለት፡
- ፈቃድህን ይፈጽም ዘንድ ማለት ነው# ኢየሱስ ክርስቶስ በመስቀል
ተሰቅሎ ዓለሙን ያድን ዘንድ የአብ ፈቃድ ነው። ጌታችንም የአባቱን
ፈቃድ በመስቀል ላይ ፈጽሞኣል።ነገር ግን አብ እና ወልድ በፈቃድ አንድ
ናቸው።ስለሆነም በመስቀል ተሰቅሎ ሙቶ ዓለሙን ማዳን የራሱ የወልድም
ፈቃድ ነው።አንድም «ልጅህ ያከብርህ ዘንድ» ማለት ኢየሱስ ክርስቶስ በሥጋ
ተገልጦ በሚያደርጋቸው ተአምራት የአብ አምላካዊ ክብር ይገለጣል ማለት
ነው።
በሥጋም ሁሉ ላይ ሥልጣን እንደ ሰጠኸው/ቊ2 ሥልጣን
ሰጠኸው ማለት ሥጋን አምላክ አደረግኸው ማለት ነው። ከእመቤታችን
የተዋሐደው ሥጋ አምላክ ሆኖ ሥጋውያን ፍጡራንን /የሰው ልጆችን/
ለሰጠኸው ሁሉ የዘለዓለምን ሕይወት ይሰጣቸው ዘንድ/
ቊ2 ለሰጠኸው የሚለው ቃል አብ ምእመናንን
ለኢየሱስ ክርስቶስ መስጠቱን
ያመለክታል። ያለ አብ ፈቃድ የክርስቶስ ደቀመዝሙር መሆን አይቻልምና
ከአብ የተሰጠው ካልሆነ ወደ እኔ ሊመጣ የሚችል የለም» /ም 6፡65/
ብሏልና።
በአንድምታው ትርጓሜያችን እንዲህ ተገልጾአል«በሀብት ስበህ
በረድኤት አቅረበህ ለሰጠኸው ለምእመናን የዘለዓለም ድኅነት የሚገኝበትን
ይሰጣቸው ዘንድ» ሐዋርያትን ምእመናንን ለኢየሱስ ክርስቶስ የሰጠ አብ
መሆኑን ነው የሚገልጸው። «የሰጠኝ አባቴ ከሁሉ ይበልጣል» /ም 10፥29/
እንዲል።
ልጅህን አክብረው/ቊ2 ጌታችን በተሰቀለ ጊዜ ብዙ ተአምራትና
ድንቆች ተደርገዋል። በተአምራቱም የጌታችን አምላክነት ተገልጾአል
«ልጅህን ኣክብረው» ማለት አምላክነቱን በተአምራት ግለጸው ማለት ነው
«ሰዓቱ ደርሶዓል ልጅህ ያከብርህ ዘንድ» በማለት ኢየሱስ ክርስቶስ የአብን
ክብር እንደሚገልጥ ተናግሮ ነበር። እዚህ ላይ ደግሞ «ልጅህን አክብረው»
በማለት አብ የኢየሱስ ክርስቶስን ክብር እንደሚገልጥ ይነግረናል" ይህም
አብና ወልድ ክብርን በመግለጥ አንድ መሆናቸውን ያስረዳናል።
ጌታችን በሰውነቱ ከበረ ይባላል- በወንጌል በተደጋጋሚ
እንደተገለጠው ከቅድስት ድንግል ማርያም የነሣው ሥጋ የአምላክነትን
ክብር አግኝቶአልና ከበረ አምላክ ሆነ ይባላል። ሥጋ ከበረ ወይም አምላክ
ሆነ የሚባለው አምላክ ከመሆኑ በፊት ፍጡር ስለሆነ ነው" አካላዊ ቃል
ወልደ እግዚአብሔር ግን ከበረ አምላክ ሆነ አይባልም። አምላክ ያልሆነበት
ጊዜ የለምና።
ቅዱስ ቄርሎስ «የሥጋ ባሕርይ ከበረ ይባል ዘንድ ይገባል
የቃል ባሕርይ ከበረ ይባል ዘንድ አይገባም» ይላል /ድር ቄር ገጽ 530/።
ይኸው ሊቅ ክርስቶስ ከሌላ ክብርን ተቀበለ መባል እንደማይገባው
ይገልጥና ለምን ክርስቶስ የሚከብር ነው ይባላል? ብለው ለሚጠይቁት
ሰዎች መልስ ሲሰጥ «ክርስቶስ በአምላካዊ ባሕርዩ አምላክ ነውና አምላክ
እንደመሆኑ ያከብራል። ሰውም እንደመሆኑ ከእኛ ጋር እንደ እኛ ከበረ
ይባላል። በአምላክነቱ የሚያከብር በሰውነቱ እንደ እኛ ከበረ የሚባል አንድ
ክርስቶስ ነው» ብሏል
ይህንም ጠንቅቀን ልንረዳ ይገባናል። ኢየሱስ ክርስቶስ ከበረ የሚባለው
በእመቤታችን በቅድስት ድንግል ማርያም ማሕፀን አካላዊ ቃል ከሥጋ ጋራ
በተዋሐደ ጊዜ ሥጋ አምላክ መሆኑን ለመንገር ነው እንጂ ከተዋሕዶ በኋላ
ግን ክብር ሰጭ ነው እንጂ ተቀባይ አይደለም።
እውነተኛ አምላክ ብቻ የሆንህ አንተን/ቊ3 ሰዎች አማልክት
የሚሏቸው ወይም የሚያመልኳቸው ብዙ ጣዖታት አሉ። እውነተኛ ኣምላክ
ግን አንዱ እግዚአብሔር ብቻ ነው። ቅዱስ ጳውሎስ እንዲህ እንዳለ «መቼም
ብዙ አማልክትና ብዙ ጌቶች ኣሉ። ነገር ግን በሰማይ ሆነ በምድርም ሆነ
አማልክት የተባሉ ምንም ቢኖሩ ለእኛስ ነገር ሁሉ ከእርሱ የሆነ እኛም
ለእርሱ የሆንን አንድ አምላክ አብ አለን። ነገር ሁሉም በእርሱ በኩል
የሆነ እኛም በእርሱ በኩል የሆንን አንድ ጌታ ኢየሱስ ክርስቶስ አለን
/1ኛቆሮ 8፥5-6/ ጌታችን እውነተኛ አምላክ እግዚአብሔር ብቻ መሆኑን
በሐዋርያት ፊት እየገለጠ ነው። እውነተኛ አምላክ ብቻ የሚለው ቃል
አብንም ኢየሱስ ክርስቶስንም የሚገልጥ ቃል ነው። ምክንያቱም እኔና አብ
አንድ ነን ብሏልና «የላክኸውንም ኢየሱስ ክርስቶስን ያውቁ ዘንድ» ማለቱ፡
- አምላክነቱን እንዲረዱ ነው እንጂ፣ የእግዚአብሔር ልጅ እግዚአብሔር
መሆኑን እንዲያውቁ ነው እንጂ ሰውነቱንማ ተረድተውታል።
እኔ ላደርገው የሰጠኸኝን ሥራ ፈጽሜ በምድር አከበርሁህቊ4
አከበርኩህ ማለት፡- ባደረግኋቸው ተአምራት፣ ባስተማርሁት ትምህርት
አምላክነትህን ገለጽኩ ማለቱ ነው። «ልጅህ ያከብርህ ዘንድ» የሚለው ቃልም
ከዚህ ጋር ተመሳሳይ ነው። የአብን አምላክነት የገለጠው ወልድ ነውና።
«መቼም ቢሆን እግዚአብሔርን ያየው አንድ ስንኳ የለም በአባቱ እቅፍ ያለ
አንድ ልጁ እርሱ ተረከው» /ም 1፥18/ እንዲል።
ዓለም ሳይፈጠር በአንተ ዘንድ በነበረኝ ክብር አክብረኝቊ5
ወልድ ዓለም ሳይፈጠር በአምላካዊ ክብሩ የከበረ አምላክ ነው።በአምላካዊ
ባሕርዩም ማንም ሊያየው አይችልም። አምስት ሺህ ከአምስት መቶ ዘመን
ከተፈጸመ በኋላ ግን ከቅድስት ድንግል ማርያም ሥጋን ለብሶ በሥጋዊ አካል
ተገለጠ።ለሥጋዊ ፍጡር የሚገባውን መከራም ከስድብ እስከ ዱላ፣ ከሞት
እስከ መቃብር ድረስ ተቀበለ።አሁን ግን የሰውነቱን ሥራ ሠርቶ ስለጨረሰ
ከዚህ በኋላ አምላካዊ ክብሬ ይገለጥ ማለቱ ነው። አንድምታው «ዓለም
ሳይፈጠር ከኣንተ ዘንድ ባለው ጌትነቴ ግለጸኝ ሲል ነው» ይላል።
የግእዝ በግእዝ ትርጓሜ «የሰው ልጆች ያውቁኝ ዘንድና ይሰግዱልኝ
ዘንድ በመሰቀሌ በመሞቴም አምላክነቴን ተጠራጥረው እንዳያዋርዱኝ
በአንተ ዘንድ ያለውን ክብሬን ግለጽ ማለቱ ነው» ይላል።
ንባብ- ከዓለም ለሰጠኸኝ ሰዎች ስምህን ገለጥሁላቸው። የአንተ
ነሩ ለእኔም ሰጠሃቸው ቃልሀንም ጠብቀዋል" የሰጠኸኝ ሁሉ ከአንተ እንደሆነ
አሁን ያውቃሉ የሰጠኸኝን ል ሰጥቻቸዋለሁና እነርሱም ተቀበሉት ከአንተም
ዘንድ እንደወጣሁ በእውነት አወቁ አንተም እንደላክኸኝ አመኑ። እኔ ስለ እነዚህ
እለምናለሁ ስለ ዓለም አልለምንም ስለሰጠኸኝ እንጂ የአንተ ናቸውና የእኔም የሆነ
ሁሉ አንተ ነው የአንተውም የእኔ ነው እኔም ስለ እነርሱ ከብሬአለሁ /ቍ 6-10/።
ከዓለም ለሰጠኸኝ ሰዎች ስምህን ገለጥሁላቸውቊ6፡- ከዓለም
ለሰጠኸኝ የሚለው ሐዋርያት ከዓለም መመረጣቸውን ያመለክታል። አንተ
ለሰጠኸኝ ለሐዋርያት ስምህ አብ መሆኑን ገለጥሁላቸው። ሊነገራቸው
የሚገባውን ነገር ሁሉ ነገርኋቸው ማለቱ ነው።
የአንተ ነበሩ ለእኔም ሰጠሃቸው- በመጀመሪያ የአብ ሁነው በኋላ
ለወልድ ተሰጡ ማለት አይደለም። አብና ወልድ በአምላካዊ ሥልጣን
አይለያዩምና ሐዋርያት የተፈጠሩበት አምላካዊ ሥልጣን የአብም ሥልጣን
መሆኑን ለመግለጽ ነው። የአብ ያልሆነ ፍጥረት የለምና የአንተ ገንዘቦች
ናቸው ለማለት ነው። ለእኔም ሰጠሃቸው ማለቱ በአንተ ፈቃድ እኔን ተከተሉ፣
የእኔ ደቀመዛሙርት ሆኑ ለማለት ነው።
የሰጠኸኝ ሁሉ ከአንተ እንደ ሆነ አሁን ያውቃሉ/ቊ 7የአብ የሆነው ሁሉ የወልድ እንደሆነ የወልድ የሆነውም ሁሉ የአብ እንደሆነ
አሁን ደቀመዛሙርት ሐዋርያት ተረድተዋል።
የሰጠኸኝን ቃል ሰጥቻቸዋለሁቊ 8- ጌታችን የተናገረው
ቃል፣ ያስተማረው ትምህርት፣ ያስተላለፈው መልእክት ሁሉ የአብ መሆኑን
ለመግለጽ ነው። አብ በሥጋ ባይገለጥም ከወልድ አይለይምና በወልድ
የተሰጡ ትምህርቶች የተደረጉ ተአምራት ሁሉ የአብም የመንፈስ ቅዱስም
ናቸው።
እኔ ስለ እነዚህ እለምናለሁ- እኔም ስለ እናንተ አብን
እንድለምን የምላችሁ አይደለሁም» /ም 16326/ ብሎ ነበር” የማይጸልየው
ወይም ልመና የማያቀርበው ከትንሣኤው በኋላ ነው። አሁን ግን ደቀመዛሙርቱ
ወደ ፊት ኣባት ሆይ እያሉ እንዲጸልዩ እየጸለየ ያሳያቸዋል። «እንደ ላክኸኝ
የሚለውን /ም 12፥ 45ን ይመልከቱ/።
ስለዓለም አልለምንም ስለ ሰጠኸኝ እንጂ/ቊ9 - /በም
16፥20/ ላይ እንደተገለጸው ዓለም የተባሉት አናምንም ያሉት አይሁድ ናቸው
«ከበጎቼ ስላልሆናችሁ አታምኑም» /ም 10፥26/ ብሏቸዋል። ስለሰጠኸኝ
የሚለው ቃሉን ሰምተው የተከተሉትን ደቀ መዛሙርቱን ነው።
እኔም ስለ እነርሱ ከብሬአለሁቊ10- ስለ እነርሱ እሰቀላለሁ
እሞታለሁ ማለቱ ነው" በሞቱ የሰው ልጆች ስለ ከበሩ ሞቱን ክብር ይለዋል"
ንባብ- ከዚህም በኋላ በዓለም አይደለሁም እነርሱም፡- በዓለም
ናቸው" እኔም ወደ አንተ እመጣለሁ" ቅዱስ አባት ሆይ እነዚህን የሰጠኸኝን እንዪ
እኛ አንድ እንዲሆኑ በስምህ ጠብቃቸው። ከእነርሱ ጋር በዓለም ሳለሁ የሰጠኸኝን
በስምህ እኔ እጠብቃቸው ነበር። ጠበቅኋቸውም። መጽሐፉም እንዲፈጸም ከጥፋት
ልጅ በቀር ከእነርሱ ማንም አልጠፋም" አሁንም ወደ አንተ እመጣለሁ በእነርሱም
ዘንድ ደስታዬ የተፈጸመ እንዲሆንላቸው ይህን በዓለም እናıራለሁ እኔ ቃልህን
ሰጥቻቸዋለሁ እኔም ከዓለም እንዳይደለሁ ከዓለም አይደሉምና ዓለም ጠላቸው።
ከክፉ እንድትጠብቃቸው እንጂ ከዓለም እንድታወጣቸው አልለምንም። እኔ ከዓለም
እንዳይደለሁ ከዓለም አይደሉም። በእውነትህ ቀድሳቸው ቃልህ እውነት ነው። ወደ
ዓለም እንደላክኸኝ እንዲሁ እኔ ወደ ዓለም ላክኃቸው። እነርሱም ደግሞ በእውነት
የተቀደሱ እንዲሆኑ እኔ ራሴን ስለ እነርሱ እቀድሳለሁ /ቍ 11-19/።
ከዚህም በኋላ በዓለም አይደለሁም/ቊ11- ከሞትኩና ከተነሣሁ
በኋላ በሥጋ ተገልጬ አላስተምርም ሕዝቡ በአካለ ሥጋ አያዩኝም ሲል
ነው።
እንደ እኛ አንድ እንዲሆኑ በስምህ ጠብቃቸው/ቍ 11፡- አብና
ወልድ በባሕርይ፣ በሥልጣን፣ በመንግሥት ኣንድ ናቸው። ሓዋርያትም
በሃይማኖት፣ በአመለካከት በመንፈሳዊው ተግባር አንድ ሊሆኑ ይገባል።
በአንድነት ለመጽናትም የእግዚአብሔር ረዳትነት፣ ጠባቂነት ያስፈልጋል።
ለዚህ ነው ጠብቃቸው የሚለው።
የግእዝ በግእዙን ትርጓሜ የተረጐሙ ሊቃውንት እኔና አንተ
በችሎታ፣ በፈቃድ አንድ እንደሆን እነሱንም በፍቅርበመተሳሰብ የአንተ
ወገኖች በመሆን፣ በመንፈሳዊ ልጅነት የተዘጋጁ እንዲሆኑ፣ እንደእኔ አባት
ብለው እንዲጠሩህ ኣንድ አድርጋቸው ሲል ነው»ብለው ተርጕመዋል።
ማር ዮሐንስ በስምህ ማለት በረድኤትህ ጠብቃቸው ማለት ነው ይላል።
በዓለም ሳለሁ የሰጠኸኝን በስምህ እኔ እጠብቃቸው ነበር /ቊ 12
አብና ወልድ በፈረቃ የሚጠብቋቸው ሁነው አይደለም። እስከ ዛሬ
ድረስ እኔ ጠብቄአቸዋለሁ ከዚህ በኋላ አንተ ጠብቃቸው እያለ አይደለም።
ጌታችን በሞት ሲለያቸው ደቀመዛሙርቱ ተስፋ እንዳይቆርጡ ልቡናቸውን
ለማጽናት ነው" ያለጠባቂ ተወን እንዳይሉ ከአብ ጋር ያስተዋውቃቸዋል።
ማር ዮሐንስ ከዚህም ላይ በስምህ እጠብቃቸው ነበር» የሚለውን
«በኃይልህ በችሎታህ ብሎ ይተረጕምና (እስመ ባሕርየ አብ ወወልድ አሐዱ
ውእቱ) የአብና የወልድ ባሕርይ አንድ ነውና» ይላል።
መጽሐፉ እንዲፈጸም ከጥፉት ልጅ በቀር/ቊ12፡- መጽሐፉ
እንዲፈጸም ማለት ስለ ይሁዳ የተነገረው ትንቢት እንዲፈጸም ማለት ነው
«መኖሪያው ምድረ በዳ ትሁን የሚኖርባትም አይኑር ደግሞም ሹመቱን ሌላ
ይውሰዳት» /መዝ 68፡25108፡8 የሐዋ 1፡20/ ተብሎ ተነግሮበታልና።
ጌታችን ይሁዳን የጥፋት ልጅ ብሎታል" ከጥፋት ልጅ ከይሁዳ በቀር
ክደቀመዛሙርት ከሐዋርያት የጠፋ የለም ማለቱ ነው።
ይሁዳ ጥፋተኛ አይደለም ብለው የሚከራከሩ
ምክንያታቸውም ጌታውን እንዲሸጥ
እንዲሸጥ _ ነቢይ
ትንቢታዊውን ቃል ነው የፈጸመው
ሰዎች አሉ።
ትንቢት ተናግሮበታልና
የሚል ነው። ይኸውም የነቢያትን
የትንቢት ቃል ካለመረዳት የሚመጣ አመለካከት ነው። ነቢያት የሚሆነው ነገር
ተገልጾላቸው ይተነብያሉ እንጂ ትንቢታቸው ድርጊቱን ፈጻሚ አይደለም።
ለምሳሌ አንድ መሐንዲስ አንድን ሕንፃ ተመልክቶ አጥንቶ ይህ ሕንፃ
ከአምስት ዓመት በኋላ ይፈርሳል ብሎ ቢናገርና እንደተናገረው ከኣምስት
ዓመት በኋላ ሕንፃው ቢፈርስ ሕንፃው የፈረሰው መሐንዲሱ ስለተናገረ
አይደለም። መሐንዲሱ ባይናገርም መፍረሱ አይቀርምና። መሐንዲሱ
በጥናቱ አረጋግጦ ተናገረ እንጂ መዶሻ ይዞ አላፈረሰም። ስለይሁዳ የተነበየው
ነቢይም የይሁዳ እኩይ ተግባር /ኃጢአት/ ተገልጾለት ተናገረ እንጂ ይሁዳን
ኃጢአተኛ አላደረገውም።
የግእዝ በግእዝ ትርጓሜ ላይ ማር ዮሐንስ «ጌታችን ከጥፋት
ልጅ በቀር ከእነርሱ ማንም አልጠፋም» አለ እንጂ ማንንም አላጠፋሁም
አላለም# ይሁዳ ለራሱ ጥፋት ራሱ ምክንያት መሆኑን ይገልጽ ዘንድ ነው።
መጽሐፉ እንዲፈጸም ያለውንም «ቀድሞ የተነገረው ቃል የጥፋት ምክንያት
አልሆነውም» ይላል።
ከጥፋት ልጅ በቀር ማንንም አላጠፋሁም ቢል ኖሮ የጥፋት ልጅ
ይሁዳን ያጠፋው ጌታችን ነው ይባል ነበር" ማንም አልጠፋም በማለቱ ግን
ይሁዳ በራሱ ሥራ መጥፋቱን ገለጸ።
ደስታዬ የተፈጸመ እንዲሆንላቸው /ቊ13፡- በፍጹም ደስታ
ደስ እንዲላቸው ይህን በዓለም እናገራለሁ።
ከዓለም አይደሉምና ዓለም ጠላቸው /ቊ14- በዓለማዊ
ሥራ ከዓለማውያን ጋር አይተባበሩም ለማለት ነው እንጂ በዓለም ላይ የሉም
ማለት አይደለም።
የግእዝ በግእዝ ትርጓሜን የተረጐሙ መምህራን «ከዓለም
አይደሉም ማለት በጥምቀት ሁለተኛ መወለዳቸውን ያመለክታል።
_
በጥምቀት ከክርስቶስ ጋር ይዛመዳሉ እንጂ ከሥጋውያን፣ ከዓለማውያን ጋር
አይዛመዱምና» ይላሉ።
ማር ዮሐንስም ጌታችን «ከዓለም አይደሉምና ዓለም ጠላቸው» ብሎ
የተናገረውን ሲተረጕም «ደቀ መዛሙርቱ በአምላካዊት ሥርዓት ዓለማዊውን
ነገር መናቃቸውን፣ መተዋቸውን፣ ሰማያዊውን ጸጋ ተስፋ ማድረጋቸውንና
ፈቃዳቸው የሥጋ ጠባይ አለመሆኑን ያመለክታል» ብሏል።
ከክፉ እንድትጠብቃቸው እንጂ ከዓለም እንድታወጣቸው
አልለምንም / ቊ15
በዓለም ላይ ወንጌልን ሲሰብኩ ክፉ እንዳይገጥማቸው ነው እንጂ
በሞት ከዚህ ዓለም እንድትለያቸው አልለመንኩም ማለቱነው
በእውነትህ ቀድሳቸው- የግእዝ በግእዝ ትርጓሜን የተረጐሙ
አባቶች «ጸጋ መንፈስ ቅዱስን ስጣቸው ሲል ነው። አንድም «እነርሱን
በመጥራትህ የአንተ ወገኖች አድርጋቸው ሲል ነው ብለው ተርጕመዋል።
ማር ዮሐንስም «በእነሱ ላይ በምታሳድረው ሀብተ መንፈስ ቅዱስ
ጻድቃን አድርጋቸው ሲል ነው» ብሎ ተርጕሟል።
ቃልህ እውነት ነው/ቊ16 በም 14፥6 ላይ ራሱ ኢየሱስ ክርስቶስ
እውነት መሆኑን ገልጦ ነበር" እዚህ ላይ ደግሞ የአብ ቃል እውነት መሆኑን
ነገረን" ይህም የሁለቱን አንድነት ያመለክታል። ወልድ እውነት እንደሆነ
አብም እውነት ነውና።
ማር ዮሐንስ «ቃልህ እውነት ነው ማለቱ- ደቀመዛሙርቱ የሚናገረው
ሐሰት ነው ብለው እንዳይጠራጠሩ ለማድረግ ነው ይላል።
ቍጥር 18 ፡21 ፡ 23 : 25 ላይ አንተ እንደ ላክኸኝ የሚለውን /ም
12፥ 45 ላይ የተብራራውን ይመልከቱ።
እነርሱም ደግሞ በእውነት የተቀደሱ እንዲሆኑ እኔ ራሴን
ስለ
እነርሱ እቀድሳለሁ/ቊ19
የአንድምታው ትርጓሜያችን «ስለ እነሱ ተሰቅዬ ነፍሴን ከሥጋዬ
እለያለሁ፣ አንድም ስለ እነሱ ራሴን አከብራለሁ፣ እነሱም በእውነት ክቡራን
ይሆኑ ዘንድ ማለቱ ነው» ይላል።
የግእዝ በግእዝ ትርጓሜ «እኔ በስቅለት ራሴን አከብራለሁ ሥርዓቴን
ከፈጸምኩ በኋላ እነሱ በመንፈስ ቅዱስ ይከብሩ ዘንድ» ብሎ ይተረጕምና«ይህ ነገር በውጩ ጸሎት ቢሆንም በውስጡ ግን ስለ ልጅነት የተነገረ ነው»
ይላል።
ማር ዮሐንስም «እኔ ራሴን ስለ እነሱ እቀድሳለሁ» ማለት ስለ እነሱ
ራሴን መሥዋዕት አድርጌ አቀርባለሁ ማለት ነው። በእውነት የተቀደሱ
እንዲሆኑ ማለትም «እነሱም ራሳቸውን መስዋዕት አድርገው እንዲያቀርቡ
ማለቱ ነው» ይላል።
ሁሉም አንድ ይሆኑ ዘንድ ከቃላቸው የተነሣ በእኔ
ስለሚያምኑ ደግሞ እንጂ ስለእነዚህ ብቻ አልለምንም" አንተ እንደላክኸኝ ዓለም
ያምን ዘንድ አንተ አባት ሆይ በእኔ እንዳለህ እኔም በኣንተ- እነርሱ ደግሞ በእኛ
አንድ ይሆኑ ዘንድ እለምናለሁ። እኛም አንድ እንደ ሆንን ኣንድ ይሆኑ ዘንድ
ም በእነርሱ አንተም በእኔ ስትሆን በአንድ ፍጹማን እንዲሆኑ የሰጠኸኝን ክብር
" ሰጥቻቸዋለሁ። እንዲሁም ዓለም አንተ እንደላክኸኝ በወደድኸኝም መጠን
እነርሱን እንደወደድሃቸው ያውቃል" አባት ሆይ ዓለም ሳይፈጠር ስለወደድኸኝ
የሰጠኸኝን ክብሬን እንዲያዩ እኔ ባለሁበት የሰጠኸኝ እነርሱ ደግሞ ከእኔ ጋር ይሆኑ
ዘንድ እወዳለሁ። ጻድቅ አባት ሆይ ዓለም አላወቀህም እኔ ግን አወቅሁህ እነዚህም
አንተ እንደላክኸኝ አወቁ። እኔንም የወደድህባት ፍቅር በእነርሱ እንድትሆን እኔም
በእነርሱ ስምህን አስታወቅኋቸው አስታውቃቸውማለሁ /ቍ 20-26/።
በእኔ ስለሚያምኑ ደግሞ እንጂ ስለ እነዚህ ብቻ አልለምንም ቊ 20
የጌታችን ጸሎት ለደቀመዛሙርቱ ለሐዋርያት ብቻ አይደለም።
ላመኑበት ለሕዝቡ ሁሉና ወደፊትም ለሚያምኑበት ለሚከተሉት ሁሉ ነው
እንጂ።
በዚህም ቃል ሁለት መልእክቶችን ያስተላልፋል፡1ኛ ደቀ መዛሙርቱ ስለ እኛ ብቻ ይናገራል ሕዝቡን ግን ትቷቸዋል
እንዳይሉ
2ኛ ሐዋርያት ወደፊት ሕዝቡን በጸሎት መጠበቅ እንደሚገባቸው
ለማሳሰብ፣ አርአያ ለመሆን «ስለእነዚህ ብቻ አልለምንም» የሚለውን ቃል
ተናገረ።
እነርሱ ደግሞ በእኛ አንድ ይሆኑ ዘንድ እለምናለሁ/ቊ21
አብና ወልድ አንድ የሚሆኑት በባሕርይ፣ በአምላካዊ ሥልጣን፣ በመንግሥት፣
በፈቃድ ወዘተ ነው። «እኛም አንድ እንደሆንን አንድ ይሆኑ ዘንድ» ሲል
በባሕርይ አንድ ይሁኑ ማለቱ አይደለም። የፍጡራን ባሕርይ የተለያየ
ነውና" በሃይማኖት፣ በመንፈሳዊ አመለካከት አንድ እንዲሆኑ ሲል ነው።
የአንድምታ መተርጕማን «እኛ በባሕርይ አንድ እንደሆንን እነሱም
በጸጋ አንድ ይሆኑ ዘንድ እለምናለሁ» ማለቱ ነው» ብለዋል።
ማር ዮሐንስ «እኔ እንደወደድኋችሁ እርስ በርሳችሁ ትዋደዱ ዘንድ
ትእዛዜ ይች ናት» /ም 15፥12/ በማለት በፍቅር ጀምሮ ነበር" እኛ አንድ
እንደሆንን አንድ ይሆኑ ዘንድ አንድነቱን ስጣቸው በማለት ደመደመው
ኣተመው» ይላል። የፍቅር ውጤቱ አንድነት ነውና አንድ ይሁኑ በማለት
የሰጠኸኝን ክብር እኔ ሰጥቻቸዋለሁ/ቊ22 ከእመቤታችን
የነሣው ሥጋ ከብሮ አምላክ ሆኖ ለምእመናን ክብር መስጠቱን ያመለክታል።
(ው አምላክ ሆነ ስንል አምላካዊ ክብር ተሰጠው ማለታችን ነውና።
የግእዝ በግእዝ ትርጓሜ ክብር የሚለው ልጅነት ነው። በልጅነት አንድ
ይሆኑ ዘንድ ነው» ይላል። ሲያብራራውም «ከክርስቶስ ጋርም በልጅነት ብቻ
እንተባበራለን በኃይልና በችሎታ በአምላካዊ ሥልጣን ግን አንተባበርም»
ይላል" በልጅነት ሲባል ኢየሱስ ክርስቶስ የአብ የባሕርይ ልጅ ሲሆን እኛም
የአብ የጸጋ ልጆች ሆነናል ለማለት ነው።
:
ዓለም ሳይፈጠር ስለ ወደድኸኝ የሰጠኸኝን ክብሬን ቊ24፡
- አሁን ጌታችን ቀዳማዊነቱን ተናገረ። ሰው በመሆኑ ክብር እንደተሰጠው
ቢገልጽም በአምላክነቱ ግን ዓለም ሳይፈጠር ክቡር አምላክ መሆኑን ገለጠ።
በአብ ዘንድ የሚወደደው ዓለም ሳይፈጠር መሆኑን አስረዳቸው።
ዓለም
አላወቀህም እኔ ግን አወቅሁህ/ቊ25፡- አይሁድ
ከልባቸው መጨለም የተነሣ አላመኑብህም ሲል ነው። አንድም አንተ በእኔ
መኖርህን እኔም በአንተ መኖሬን እኔና አንተ አንድ መሆናችንን አላመኑም
ማለቱ ነው።
እነዚህም አንተ እንደላክኸኝ አወቁ/ቊ25 ደቀመዛሙርት ሐዋርያት
ወደ እውቀት መምጣታቸውን መሰከረላቸው። እስከርደተ መንፈስ ቅዱስ
(መንፈስ ቅዱስ እስከሚወርድላቸው ድረስ)በዕውቀት ፍጹማን ባይሆኑም
ኢየሱስ ክርስቶስ የዮሴፍ ልጅ አለመሆኑን፣ ከእግዚአብሔር የወጣ መሆኑን
